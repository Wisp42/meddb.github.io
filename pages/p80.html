	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-top: 0.17in; margin-bottom: 0.17in; line-height: 100%">
Сибірка – гостра зоонозна хвороба, що
спричинюється сибірковою паличкою і
перебігає з інтоксикацією,
серозно-геморагічним запаленням шкіри
та лімфатичних вузлів, рідше – у
генералізованій формі.</P>
<P STYLE="margin-top: 0.17in; margin-bottom: 0.17in; line-height: 100%">
Етіологія. Збудником є Bacillus anthracis. Це
нерухома, крупна грампозитивна паличка
зніби обрубаними кінцями, здатна
утворювати капсулу і спори. Вегетативні
форми продукують сильний екзотоксин.
Вони чутливі до дії дезінфекційних
засобів, при кип'ятінні гинуть через
1-2 хв. Спори дуже стійкі: витримують
автоклавування при температурі 110 °С
протягом 40 хв, сухий жар при температурі
120-140 °C – 1-3 год, у дезінфекційних розчинах
гинуть через 1 год і пізніше, у грунті
можуть зберігати життєздатність
десятиліттями.</P>
<P STYLE="margin-top: 0.17in; margin-bottom: 0.17in; line-height: 100%">
Епідеміологія</P>
<P STYLE="margin-top: 0.17in; margin-bottom: 0.17in; line-height: 100%">
Основним джерелом збудника для людини
є хворі травоїдні сільськогосподарські
(кози, вівці, корови, коні, верблюди) і
дикі тварини. Зараження людини відбувається
переважно контактним шляхом — через
подряпини, порізи, садна при догляді за
хворими тваринами, іх забоеві, зніманні
шкіри, розбиранні туші, при виконанні
земляних робіт. Можливе аерогенне
інфікування — при вдиханні пилу, на
якому є збудники, наприклад, під час
стрижки овець, обробки зараженої вовни.
Трапляється зараження при укусі
мухою-жигалкою, гедзем, які можуть
переносити збудника від хворих тварин.</P>
<P STYLE="margin-top: 0.17in; margin-bottom: 0.17in; line-height: 100%">
Сприйнятливість до сибірки висока.
Частіше хворіють сільські жителі.
Розрізняють побутову і професійну
захворюваність на сибірку. Для сибірки
характерна літньо-осіння сезонність.</P>
<P STYLE="margin-top: 0.17in; margin-bottom: 0.17in; line-height: 100%">
Патогенез</P>
<P STYLE="margin-top: 0.17in; margin-bottom: 0.17in; line-height: 100%">
Збудник проникає в організм через
ушкоджену шкіру, зрідка – слизові
оболонки травного каналу чи дихальних
шляхів. Відповідно розвиваються шкірна,
кишкова і легенева форми сибірки. При
шкірній формі на місці проникнення
мікробів виникає серозно-геморагічне
запалення з некрозом у вигляді карбункула.
По лімфатичних судинах збудник потрапляє
в найближчі лімфатичні вузли, спричинюючи
їх запалення.</P>
<P STYLE="margin-top: 0.17in; margin-bottom: 0.17in; line-height: 100%">
Клінічні прояви</P>
<P STYLE="margin-top: 0.17in; margin-bottom: 0.17in; line-height: 100%">
 Інкубаційний період триває від 2 до 14
діб, частіше 2-3 доби. Виділяють локалізовану
і генералізовану форми сибірки.</P>
<P STYLE="margin-top: 0.17in; margin-bottom: 0.17in; line-height: 100%">
Найчастіше спостерігається локалізована
(шкірна) форма з ураженням відкритих
ділянок тіла — щік, повік, лоба, шиі,
кисті, передпліччя. На місці проникнення
збудника виникає щільна червоно-синюшна
плямка, що швидко перетворюється у
вузлик (папулу). Наростають відчуття
печіі і свербіння. Швидко, у межах однієї
доби, папула перетворюється в пухирчик
(везикулу), що за повнюється жовтою
(потім кров'янистою) рідиною і тріскає.
Внаслідок цього утворюється виразка з
темно-коричневим дном, припухлими краями
і кров'янистими виділеннями. По краях
виразки виникають вторинні (дочірні)
пухирчики, за рахунок яких відбувається
розширення виразки. Через 1-2 тиж. у центрі
виразки утворюється чорний, щільний
струп, що нагадує вуглинку, оточений
запальним багряно-синюшним валиком.
Характерно, що струп і навколишній
набряк зовсім не болять і не чутливі
навіть до глибоких уколів голкою, проте
відчуття дотику збережене. Таким чином,
формується карбункул, діаметр якого
може досягати 8-10 см . Карбункул не
нагноюється. Довкола нього поширюється
виражений набряк, особливо в місцях, де
є пухка підшкірна клітковина (на обличчі).
Вищеописані зміни зумовлюють характерний
для сибірки симптом зональності. При
постукуванні перкусійним молоточком
по ділянці набряку відзначається
драглисте тремтіння (симптом Стефанського).
Згодом набряк зменшується, струп
відпадає. На його місці утворюється
виразка, що повільно епітелізується і
рубцюється. При локалізації карбункула
на повіках, шиї, передній поверхні
грудної клітки внаслідок різкого набряку
може розвинутись вторинний некроз.
Розвиток карбункула супроводжується
запаленням лімфовузлів.</P>
<P STYLE="margin-top: 0.17in; margin-bottom: 0.17in; line-height: 100%">
Шкірна форма сибірки супроводжується
загальною слабiстю, болем голови,
розбитістю, підвищенням температури
тіла. Аналіз крові виявляє нейтрофільний
лейкоцитоз із паличкоядерним зсувом,
збільшену ШОЕ.</P>
<P STYLE="margin-top: 0.17in; margin-bottom: 0.17in; line-height: 100%">
Генералізована (септична) форма може
розвинутись первинно або як наслідок
локалізованої форми. Вона характеризується
дуже тяжким перебігом. Починається
хвороба гостро з гарячки, болю голови,
слабості, блювання. З'являються відчуття
стиснення за грудиною, задишка, біль у
грудях при диханні, сухий кашель із
серозним або кров'янистим харкотинням.
При огляді привертають увагу блідість
шкіри, ціаноз губ, задишка. У нижніх
відділах легень виявляють притуплення
перкуторного звуку, вологі хрипи. Пульс
частий, аритмічний. При рентгенологічному
дослідженні можна виявити двобічний
плеврит. У декотрих хворих з'являються
ріжучий біль у животі, рідкі кров'янисті
випорожнення, блювання, парез кишок.</P>
<P STYLE="margin-top: 0.17in; margin-bottom: 0.17in; line-height: 100%">
Прогноз при шкірній формі хвороби, якщо
вчасно розпочати лікування, сприятливий,
при генералізованій формі — несприятливий.</P>
<P STYLE="margin-top: 0.17in; margin-bottom: 0.17in; line-height: 100%">
Ускладнення</P>
<P STYLE="margin-top: 0.17in; margin-bottom: 0.17in; line-height: 100%">
 При виникненні карбункула на губі
набряк часом поширюється на слизові
оболонки порожнини рота, дихальних
шляхів і призводить до асфіксії і смерті
хворого. За відсутності адекватного
лікування шкірна форма сибірки може
перейти в генералізовану. Найчастіше
ускладнення спостерігаються при
генералізованій формі, насамперед це
септичний шок, дихальна недостатність,
кишкова кровотеча, перитоніт, набряк
головного мозку.</P>
<P STYLE="margin-top: 0.17in; margin-bottom: 0.17in; line-height: 100%">
Діагностика</P>
<P STYLE="margin-top: 0.17in; margin-bottom: 0.17in; line-height: 100%">
Застосовують такі лабораторні методи
дослідження:</P>
<P STYLE="margin-top: 0.17in; margin-bottom: 0.17in; line-height: 100%">
• бактеріологічний</P>
<P STYLE="margin-top: 0.17in; margin-bottom: 0.17in; line-height: 100%">
• бактеріоскопічний (орієнтовний
метод). Проводять мікроскопію мазка,
пофарбованого за Грамом чи розчином
Ребiгера за Пешковим;</P>
<P STYLE="margin-top: 0.17in; margin-bottom: 0.17in; line-height: 100%">
•люмінесцентно-мікроскопічний
(експрес-метод). Мазки обробляють
люмінесцентною сироваткою і дивляться
в ультрафіолетових променях люмінесцентного
мікроскопа;</P>
<P STYLE="margin-top: 0.17in; margin-bottom: 0.17in; line-height: 100%">
• біологічний</P>
<P STYLE="margin-top: 0.17in; margin-bottom: 0.17in; line-height: 100%">
• шкірну алергічну пробу з антраксином
(гідролізат сибіркових бацил).</P>
<P STYLE="margin-top: 0.17in; margin-bottom: 0.17in; line-height: 100%">
На внутрішній поверхні передпліччя
внутрішньошкірно вводять 0,1 мл антраксину,
на іншому передпліччі обов'язково
ставиться контрольна проба —
внутрішньошкірно вводять 0,1 мл
фізіологічного розчину натрію хлориду.</P>
<P STYLE="margin-top: 0.17in; margin-bottom: 0.17in; line-height: 100%">
Реакція вважається позитивною, якщо
через 24-48 году місці Введення антраксину
з'являються гіперемія та інфільтрат
діаметром не менше ніж 8 мм, а на іншому
передпліччі їх немає. Проба стає
позитивною наприкінці 1-го тижня
захворювання майже в усіх хворих. У них
вона залишається такою протягом багатьох</P>
<P STYLE="margin-top: 0.17in; margin-bottom: 0.17in; line-height: 100%">
наступних років. Треба врахувати, що
позитивна реакція на антраксин
спостерігається також в імунізованих
осіб;</P>
<P STYLE="margin-top: 0.17in; margin-bottom: 0.17in; line-height: 100%">
• застосовують реакцію термопреципітації
Асколі для дослідження матеріалу від
тварин і трупів. Для цього витяжку,
отриману шляхом кип'ятіння шматочків
шкіри, вовни чи іншого ймовірно
забрудненого збудником матеріалу,
вносять у вузьку пробірку. На цю рідину
нашаровують специфічну сироватку, що
містить антитіла до сибіркових бактерій.
Якщо у витяжцi є їх антигени, на межі
двох рідин утворюється мутний шар
преципітату.</P>
<P STYLE="margin-top: 0.17in; margin-bottom: 0.17in; line-height: 100%">
Догляд і лікування хворих</P>
<P STYLE="margin-top: 0.17in; margin-bottom: 0.17in; line-height: 100%">
 При підозрі на сибірку хворий підлягає
негайній госпіталізації в інфекційний
відділ в окрему палату чи бокс. Йому
виділяють індивідуальні предмети
догляду, посуд.</P>
<P STYLE="margin-top: 0.17in; margin-bottom: 0.17in; line-height: 100%">
З етіотропних препаратів хворому
призначають антибіотики – бензилпеніцилін
по 6-24 млн ОД на добу чи цефалоспорини
по 4-6 г на добу, левоміцетину сукцинат
по 3-4 г, гентаміцин по 240-320 мг на добу до
зникнення проявів хвороби (не менше 78
діб). Антибіотики краще поєднувати з
введенням гетерогенного протисибіркового
імуноглобуліну в дозі від 20 до 40-80 мл
залежно від тяжкості хвороби.</P>
<P STYLE="margin-top: 0.17in; margin-bottom: 0.17in; line-height: 100%">
З патогенетичних засобів призначають
внутрішньовенно глюкозо-сольові розчини,
реополіглюкін, при тяжкому перебігу
хвороби — преднізолон.</P>
<P STYLE="margin-top: 0.17in; margin-bottom: 0.17in; line-height: 100%">
Місцеве лікування при шкірній формі |
сибірки не доцільне. Будь-які хірургічні
втручання категорично протипоказані,
так як можуть спричинити генералізацію
патологічного процесу.</P>
<P STYLE="margin-top: 0.17in; margin-bottom: 0.17in; line-height: 100%">
Реконвалесцента виписують після повного
клінічного одужання. У випадку
генералізованої форми сибірки треба
отримати два негативні результати
дослідження харкотиння, крові, випорожнень,
сечі на наявність збудника, виконаних
з інтервалом у 5 днів. Після виписки
хворого в палаті, де він знаходився,
проводиться ретельна заключна дезінфекція.</P>
<P STYLE="margin-top: 0.17in; margin-bottom: 0.17in; line-height: 100%">
Профілактичні заходи</P>
<P STYLE="margin-top: 0.17in; margin-bottom: 0.17in; line-height: 100%">
Працівників ферм, підприємств з переробки
шерсті та шкіри, м'ясокомбінатів
імунізують живою сибірковою вакциною
(одноразово нашкірно або підшкірно і
ревакцинація через 1 рік). За особами,
які контактували з хворими на сибірку
тваринами, спостерігають протягом 2
тиж. У випадку ймовірного зараження
проводять екстрену профілактику
антибіотиками пеніцилінового або
тетрациклінового ряду по 2 г на добу
протягом 5 днів або протисибірковим
імуноглобуліном дозою 20-25 мл
внутрішньом'язово.</P>
<P STYLE="margin-top: 0.17in; margin-bottom: 0.17in; line-height: 100%">
За особами, які були в контакті з хворою
людиною чи твариною, спостерігають
протягом 2 тиж.</P>
	</body>
	</html>