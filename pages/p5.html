	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
	<P>Токсоплазмо́з - інфекційне
захворювання людини і тварин, яке
спричинюють токсоплазми, що характеризується
ураженням нервової системи, міокарда
та очей, лімфаденопатією, гепатоспленомегалією.
</P>
<P>Етіологія: Токсопла́зма
(Toxoplasma gondii) — вид паразитичних найпростіших,
основним носієм яких є кішки, але які
можуть переноситися і безліччю інших
теплокровних тварин, у тому числі і
людьми. Токсоплазмоз, хвороба, що
викликається токсоплазмою, зазвичай
проходить легко. Проте для внутрішньоутробного
плоду, у випадку якщо мати заразилася
токсоплазмозом під час вагітності, а
також для людини або кішки зі зниженим
імунітетом, ця хвороба може мати серйозні
наслідки, аж до летального результату.</P>
<P>Життєвий цикл: 
</P>
<OL>
	<LI><P>Первинний хазяїн -
	кішка; проходить статевий період
	токсоплазм</P>
	<LI><P STYLE>Проміжні хазяїни -
	ссавці (кішки теж), птахи; безстатевий
	період</P>
	<LI><P>В проміжному хазяїні
	паразити утворюють міжклітинні вакуолі
	з брадіозоїтами</P>
	<LI><P>Вакуолі формують
	тканинні цисти, в основному, в м'язах і
	в мозку</P>
	<LI><P>Паразити розмножуються
	в цисті нестатевим поділом, імунна
	система не може їх подолати</P>
	<LI><P>Циста руйнується,
	вивільняються тахіозоїти, розмножуються
	безстатево, імунна система може боротися
	з нею; можливий перехід тахіозоїтів в
	цисту (пункт 3)</P>
	<LI><P>Паразит проникає до
	організму кішки (з’ївши мишку) у вигляді
	цист</P>
	<LI><P>Долаючи середовище
	шлунку, потрапляє в кишківник, формує
	ооцист</P>
	<LI><P>Паразит ділиться
	статевим шляхом, виходить з фекаліями
	на зовні</P>
	<LI><P>Разом з фекаліями
	тварини/люди проковтують ооцисти (пункт
	3)</P>
</OL>
<P>Епідеміологія:
Сприйнятливість людини до токсоплазмозу
дуже висока. Загальна кількість
інфікованих сягає майже 95% населення.
У більшості випадків інфікування людей
відбувається в ранньому віці і в
подальшому інфекція перебігає латентно.
Дуже часто реактивацію токсоплазм з
появою токсоплазмозного енцефаліту
спостерігають у хворих на СНІД, що
визначають як асоційовану опортуністичну
інфекцію.</P>
<P>Основним джерелом
токсоплазмозу для людини є домашні,
свійські та дикі тварини. Найчастіше
зараження здійснюється при вживанні
м'яса інвазованих тварин — сирого або
недостатньо термічно обробленого.</P>
<P>Клініка: Розрізняють
вроджений і набутий (гострий і хронічний)
токсоплазмоз. При вродженому токсоплазмозі
спостерігаються загибель плода в утробі
матері, смерть новонародженого внаслідок
хвороби або у тих, що залишилися живими,
ураження нервової системи, очей та інших
органів.</P>
<P>Гостра набута форма:</P>
<P>Перебігає як тифоподібне
захворювання (з гарячкою, збільшенням
печінки, селезінки) або з переважним
ураженням нервової системи (головний
біль, судоми, блювання, паралічі тощо).
Найчастіше токсоплазмоз перебігає
хронічно, з субфебрильною температурою,
головним болем, збільшенням лімфовузлів
і печінки, зниженням працездатності.
Може супроводжуватися ураженням очей,
серця, нервової та інших систем і органів.
Токсоплазмоз може перебігати і в
латентній (прихованій) формі.</P>
<P>Вроджена форма:</P>
<P>У 80—90% інфікованих
дітей можуть розвиватись офтальмологічні
ускладнення протягом перших місяців
або років після народження. У більше
ніж 10% дітей можуть розвиватись втрата
слуху і затримка розумового розвитку.</P>
<P>Більше одного з десяти
інфікованих дітей мають тяжкі прояви
токсоплазмової інфекції, що клінічно
виявляють уже в періоді новонародженості.
Токсоплазмоз проявляється збільшенням
печінки та селезінки, жовтяницею, очними
інфекціями, пневмонією тощо. Деякі діти
помирають через декілька днів після
народження. Ті ж з них, хто виживає, часом
відстають в розумовому розвитку,
страждають на поганий зір, мають
церебральний параліч, напади судом та
інші проблеми.</P>
<P>Діагностика: Основним
методом діагностики захворювання є
серологічний. Виконується визначення
рівня імуноглобулонів G за допомогою
ІФА або реакції непрямої флюоресценції.
Рівень антитіл досягає максимального
рівня через 1-2 місяці після початку
захворювання, і згодом реєструється
невизначено довго.</P>
<P>Якщо лікар підозрює,
що вагітна жінка має активну токсоплазмову
інфекцію, він призначає обстеження
крові на наявність антитіл до токсоплазми,
що продукуються організмом одразу після
інфекції (імуноглобуліни класу М). Якщо
вагітна жінка має активну токсоплазмову
інфекцію, слід перевірити чи заражений
плід.</P>
<P>Лікування: при гострому
токсоплазмозі, коли паразити існують
в проліферативній фазі, головним засобом
лікування є хіміотерапевтичні препарати.
Найчастіше використовують поєднання
хлоридину (дараприм, піріметамін,
тиндурин) (0,025 г 2-3 рази на добу), делагілу
(0,5 г 2 рази) з сульфаніламідами (бісептол,
сульфален, сульфадимезин у звичайній
терапевтичній дозі) протягом 7-10 днів.
Ефективні також антибіотики тетрациклінової
групи. Як правило, призначають 3 курси
з інтервалом 7-10 днів.</P>
<P>Профілактика: боротьба
з токсоплазмозом домашніх тварин,
дотримання санітарних правил при догляді
за тваринами і обробці продуктів,
ретельне обстеження на токсоплазмоз
вагітних.</P>
<P>Ускладнення: при
вагітності можливі загибель плода,
олігофренізм, порушення зору, слуху
дитини.</P>
	</body>
	</html>