	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-top: 0.17in; margin-bottom: 0.17in; line-height: 100%">
Харчові токсикоінфекції - група гострих
кишкових інфекцій, що виникають внаслідок
Вживання в їжу продуктів, які містять
умовно-патогенні мікроби та їх
ентеротоксини. Характеризуються
короткотривалими проявами загальної
інтоксикації та гострого гастриту чи
гастроентериту.</P>
<P STYLE="margin-top: 0.17in; margin-bottom: 0.17in; line-height: 100%">
Етіологія</P>
<P STYLE="margin-top: 0.17in; margin-bottom: 0.17in; line-height: 100%">
 Харчові токсикоінфекції спричинюються
бактеріями, які виробляють ентеротоксини.
Найчастіше захворювання зумовлені
клебсієлами, протеями, цитробактерами,
кишковими паличками, стрептококами,
стафілококами, галофільними вібріонами,
клостридіями.</P>
<P STYLE="margin-top: 0.17in; margin-bottom: 0.17in; line-height: 100%">
Більшість із них досить стійкі в довкіллі,
здатні розмножуватись у харчових
продуктах.</P>
<P STYLE="margin-top: 0.17in; margin-bottom: 0.17in; line-height: 100%">
Епідеміологія. Джерелом збудника
найчастіше є люди, які займаються
приготуванням їжі, інколи тварини і
птахи — хворі або здорові бактеріоносії.
Вони виділяють збудників у довкілля з
випорожненнями. За деяких обставин ним
можуть бути особи, які мають гноячкові
захворювання шкіри, ангіну, бактерійний
ринофарингіт, пневмонію. Механізм
передачі збудника фекально-оральний.
Найчастіше він реалізується харчовим
шляхом, рідше – водним, певне значення
має мушиний фактор. Особливо небезпечне
забруднення продуктів, що не обробляються
термічно безпосередньо перед вживанням
(холодець, салат, заливне, сметана, торт
тощо).</P>
<P STYLE="margin-top: 0.17in; margin-bottom: 0.17in; line-height: 100%">
Сприйнятливість до захворювання не
висока. Вважають, що хворіють здебільшого
люди, які мають хронічну патологію
органів травлення, і, як наслідок цього,
знижений місцевий імунітет. Для харчових
токсикоінфекцій характерні раптовість
і групове захворювання осіб, які вживали
ту саму жу. Вони можуть виникати в різні
пори року, але частіше літом і восени.</P>
<P STYLE="margin-top: 0.17in; margin-bottom: 0.17in; line-height: 100%">
Патогенез. Захворювання виникає при
потраплянні в організм людини значної
кількості бактерійних ентеротоксинів.
Тому важливою умовою виникнення харчової
токсикоінфекції є попереднє інтенсивне
розмножування бактерій в харчовому
продукті. Маючи тропізм до ентероцитів,
токсини спричинюють запалення слизової
оболонки шлунка й кишок, стимулюють
синтез біологічно активних речовин,
моторику травного каналу. Це призводить
до виникнення блювання і проносу, втрати
рідини, що можуть спричинити зневоднення.
Розвиваються також загальнотоксичний
синдром зі змінами серцево-судинної і
нервової систем.</P>
<P STYLE="margin-top: 0.17in; margin-bottom: 0.17in; line-height: 100%">
Клінічні прояви.</P>
<P STYLE="margin-top: 0.17in; margin-bottom: 0.17in; line-height: 100%">
Інкубаційний період короткий, частіше
5-6 год, інколи скорочується до 1 год чи
подовжується до однієї доби. Клінічну
картину зумовлюють ураження травного
каналу у вигляді гастриту, гастроентериту
чи, зрідка, гастроентероколіту,
інтоксикація та зневоднення. Ознаки
хвороби виникають раптово і швидко
наростають. З'являються мерзлякуватість,
переймоподібний біль у животі, частіше
в епігастрії і навколо пупка. Слідом за
ним виникають нудота і повторне блювання,
що приносить полегшення хворому. Згодом
приєднується пронос. Випорожнення рідкі
або водянисті, смердючі, до 10 разів на
добу і більше, іноді з домішками слизу.
Позиви на дефекацію здебільшого мають
імперативний характер. Температура
тіла частіше субфебрильна чи нормальна,
рідко підвищується до високих цифр.
Шкіра бліда, суха, при тяжкому перебігу
спостерігається синюшність губ і
кінчиків пальців. Язик вкритий білим
або сірим нальотом. Пульс частий,
артеріальний тиск низький. При
багаторазовому блюванні та проносі
з'являються симптоми зневоднення,
сухість 1 зниження тургору шкіри,
зменшення діурезу, судоми в м'язах
кінцівок, тахікардія, гіпотонія. Зміни
в загальному аналізі крові: помірний
нейтрофільний лейкоцитоз із паличкоядерним
зсувом формули.</P>
<P STYLE="margin-top: 0.17in; margin-bottom: 0.17in; line-height: 100%">
Тривалість хвороби 14 доби, поліпшення
загального стану настає відразу після
промивання шлунка і кишок.</P>
<P STYLE="margin-top: 0.17in; margin-bottom: 0.17in; line-height: 100%">
При клебсієльозній харчовій токсикоінфекції
температура тіла частіше фебрильна,
блювання повторне, випорожнення
водянисті, у третини хворих збільшується
печінка.</P>
<P STYLE="margin-top: 0.17in; margin-bottom: 0.17in; line-height: 100%">
У клініці протейної токсикоінфекції
провідними є інтенсивний розлитий біль
у животі, нудота, блювання, рясні рідкі
смердючі випорожнення, у третини хворих
зеленуваті, інколи подібні на м'ясні
помиї, гарячка відзначається рідше, ніж
при клебсієльозі.</P>
<P STYLE="margin-top: 0.17in; margin-bottom: 0.17in; line-height: 100%">
При стафілококовій інтоксикаціі
інкубаційний період найкоротший (до
2-6 год). Хвороба проявляється болем
голови, нудотою, нестримним блюванням,
сильними різями у верхній половині
живота, швидким розвитком симптомів
зневоднення. Проносу може і не бути
Гарячка рідко буває високою. У важких
випадках можуть розвинутись ціаноз,
корчі, колапс. Проте вже через добу
настає швидке поліпшення.</P>
<P STYLE="margin-top: 0.17in; margin-bottom: 0.17in; line-height: 100%">
У разі стрептококової токсикоінфекції
у хворих, крім симптомів ураження шлунка
1 кишок, часто виникає біль у горлі
Bнаслідок розвитку катарального фарингіту
чи тонзиліту.</P>
<P STYLE="margin-top: 0.17in; margin-bottom: 0.17in; line-height: 100%">
Хворі на клостридійну харчову
токсикоінфекцію скаржаться на різкий
біль в епігастрії, навколо пупка, іноді
оперізувальний. Нудота незначна, блювання
частіше немає. Випорожнення рясні,
водянисті, з бульбашками газу, можуть
бути з домішками крові. Температура
тіла здебільшого нормальна.</P>
<P STYLE="margin-top: 0.17in; margin-bottom: 0.17in; line-height: 100%">
Лабораторна діагностика. Діагноз
підтверджують такими методами.</P>
<P STYLE="margin-top: 0.17in; margin-bottom: 0.17in; line-height: 100%">
• бактеріологічним. Для дослідження
беруть блювотиння, промивні води шлунка
(перші порції), кал, залишки їжі, а при
підозрі на сепсис — також кров, сечу.
Матеріал забирають до початку лікування
протимікробними препаратами. Посіви
роблять на щільні диференціальні
середовища – агар Ендо чи Левіна,
Плоскірєва.</P>
<P STYLE="margin-top: 0.17in; margin-bottom: 0.17in; line-height: 100%">
При виділенні культури необхідно
врахувати, що умовнопатогенні бактерії
можуть бути в кишках практично здорових
людей.</P>
<P STYLE="margin-top: 0.17in; margin-bottom: 0.17in; line-height: 100%">
Етіологічний діагноз можна підтвердити
таким чином:</P>
<P STYLE="margin-top: 0.17in; margin-bottom: 0.17in; line-height: 100%">
„виділенням того самого збудника від
хворих та із залишків підозрілого
продукту,</P>
<P STYLE="margin-top: 0.17in; margin-bottom: 0.17in; line-height: 100%">
„одержанням ідентичних штамів бактерій
у декількох хворих, які споживали ту
саму їжу;</P>
<P STYLE="margin-top: 0.17in; margin-bottom: 0.17in; line-height: 100%">
• серологічними</P>
<P STYLE="margin-top: 0.17in; margin-bottom: 0.17in; line-height: 100%">
Догляд і лікування хворих.</P>
<P STYLE="margin-top: 0.17in; margin-bottom: 0.17in; line-height: 100%">
 Тактика щодо місця лікування хворих
така ж, як при сальмонельозі. Лікування
має бути комплексним і переважно
негайним.</P>
<P STYLE="margin-top: 0.17in; margin-bottom: 0.17in; line-height: 100%">
Необхідно якомога швидше промити шлунок
і кишки з метою звільнення від мікробів
і токсинів.</P>
<P STYLE="margin-top: 0.17in; margin-bottom: 0.17in; line-height: 100%">
Промивають шлунок за допомогою шлункового
зонда чи беззондовим методом. Для
промивання краще використовувати
переварену воду або 2 % розчин натрію
хлориду. Промивати потрібно до відходження
чистої води. Перевагу надають промиванню
зондом, тому що воно краще очищає шлунок.
За допомогою сифонної клізми очищають
кишечник.</P>
<P STYLE="margin-top: 0.17in; margin-bottom: 0.17in; line-height: 100%">
Для подальшого виведення токсинів, що
залишились у травному каналі, дають
всередину сорбенти: силлард П по 2-3 г 34
рази на добу, активоване мікросферичне
вугілля марки CKH дозою 45 годноразово
або 10-15 г на воді 3-4 рази на добу 2-3 дні
підряд. Препаратом вибору може бути
ентеродез, поліфепан.</P>
<P STYLE="margin-top: 0.17in; margin-bottom: 0.17in; line-height: 100%">
За клінічними показаннями проводять
регідратаційну і дезінтоксикаційну
терапію. Для цього застосовують
ізотонічний розчин натрію хлориду,
трисіль, ацесіль внутрішньовенно.
Препаратами вибору для оральної
регідратації є глюкосол і регідрон.
Розчини дають пити підігрітими до 36-38
°С по 50-100 мл кожні 10-15 хв, усього 2-5 л
залежно від ступеня зневоднення.</P>
<P STYLE="margin-top: 0.17in; margin-bottom: 0.17in; line-height: 100%">
Антимікробну і протизапальну дію мають
напари та відвари таких лікарських
рослин, як петрушка городня, ромашка
аптечна, м'ята перечна, звіробій звичайний,
крiп городній та інші.</P>
<P STYLE="margin-top: 0.17in; margin-bottom: 0.17in; line-height: 100%">
Для нормалізації травлення в кишках
можна застосувати ферментні препарати
(фестал, ензистал, мезим-форте).</P>
<P STYLE="margin-top: 0.17in; margin-bottom: 0.17in; line-height: 100%">
Як правило, антибактерійну терапію при
харчових токсикоінфекціях не застосовують,
оскільки захворювання має схильність
до самовиліковування, короткотривалий
перебіг, частіше спричинюється мікробами,
на які антибіотики і сульфаніламідні
препарати діють слабо. Антимікробні
препарати можуть посилити розвиток
дисбактеріозу. Лише при тяжких формах
хвороби з виникненням коліту призначають
фуразолідон або ніфуроксазид. Антибіотики
дають у випадку виникнення сепсису.
Після припинення блювання хворому
призначають дієту No 4, а з нормалізацією
випорожнень переводять на дієту No 2.
Перед виписуванням зі стаціонару хворому
призначають дієту No 15.</P>
<P STYLE="margin-top: 0.17in; margin-bottom: 0.17in; line-height: 100%">
Профілактичні заходи</P>
<P STYLE="margin-top: 0.17in; margin-bottom: 0.17in; line-height: 100%">
Профілактика передбачає дотримання
санітарно-гігієнічних правил на
підприємствах харчової промисловості
і громадського харчування, зберігання
продуктів, що швидко псуються. До роботи
з продуктами харчування не допускають
осіб, які мають гноячкові захворювання
шкіри, ангіну, пронос. Потрібно забезпечити
санітарний контроль за забоєм тварин,
перевезенням і збереженням м'ясних
продуктів. Важливо не допустити
забруднення харчових продуктів
виділеннями домашніх тварин, гризунів,
птахів, мухами. Необхідно пропагувати
знання з харчової санітарії серед
населення і навчити санітарногігієнічному
мінімуму працівників продовольчих
магазинів, підприємств громадського
харчування і з переробки харчових
продуктів.</P>
	</body>
	</html>