	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Висипний тиф (typhus
exanthematicus) — гостра інфекційна хвороба
людини, яка спричинюється рикетсією
Провaцека і характеризується ураженням
судинної та нервової систем, явищами
інтоксикації, висипаннями. Хвороба
Брілла є рецидивом висипного тифу.</P>
<P STYLE="margin-bottom: 0in">Етіологія: збудник
висипного тифу – рикетсія Провaцека
(Rickettsia prowazeki). Має подібну до мікробів
будову, проте, як віруси, паразитує лише
внутрішньоклітинно. Рикетсії Провaцека
грамнегативні, овальної форми, нерухомі,
розмножуються поперечним поділом. Вони
стійкі до низьких температур і висушування,
чутливі до нагрівання і дез засобів.</P>
<P STYLE="margin-bottom: 0in">Епідеміологія: джерелом
збудника є хворі на висипний тиф і
хворобу Брілла. Хвора людина заразна
протягом останніх</P>
<P STYLE="margin-bottom: 0in">2 днів інкубаційного
періоду, весь гарячковий період і 23 дні
після нормалізації температури тіла.
Механізм передачі – трансмісивний.
Основним переносником є одежна воша,
зрідка – головна. Стають заразними
через 5-6 діб після смоктання крові.
Заносяться в організм людини через
мимовільне втирання фекалій в пошкоджену
шкіру. Сприйнятливість - висока. Групи
ризику: працівники пралень, лазень,
транспорту, дезінфектори. Сезонність:
зима-весна.</P>
<P STYLE="margin-bottom: 0in">Особливостями хвороби
Брілла є спорадичність захворювань при
відсутності вошивості та джерела
збудника. Хворіють особи похилого і
старечого віку, які в минулому (багато
років тому) перенесли висипний тиф.
Захворювання реєструється переважно
у великих містах, сезонності немає.</P>
<P STYLE="margin-bottom: 0in">Патогенез: проникнувши
в організм людини, рикетсії інтенсивно
розмножуються в ендотелії судин,
здебільшого капілярів. Виникають
множинні дрібні вогнища запалення, які
спричиняють появу висипань на шкірі.
Значні зміни відбуваються в судинах
головного мозку, що призводить до
розвитку серозного менінгіту та
енцефаліту. Уражаються також периферичні
нерви і ганглії. З появою антитіл до
рикетсій поступово настає одужання.
Імунітет стійкий. В осіб з імунодефіцитом
рикетсії можуть</P>
<P STYLE="margin-bottom: 0in">залишатись довічно і
після багаторічного латентного періоду
спричинити повернення тифу — хворобу
Брілла.</P>
<P STYLE="margin-bottom: 0in">Клініка: інкубаційний
період 6-25 діб, здебільшого 10-12 діб. До
основних симптомів хвороби належать
гарячка і висипка. Типовим є гострий
початок з підвищення температури тіла,
яка досягає через 1-3 доби 39-40 °С. На 3-4-й
день хвороби може спостерігатися
короткочасне значне зниження температури.
Гарячковий період у середньому триває
12-16 днів. Одужання настає повільно. У
перші дні хвороби: різкий біль голови,
розбитість, безсоння, наростання
загальної слабості. Хворий говіркий,
збуджений. У тяжких випадках може
потьмарюватись свідомість, виникати
марення зі слуховими і зоровими
галюцинаціями. Привертають увагу
гіперемія обличчя, ін'єкція судин склер.
Часто з'являються петехії на перехідній
складці кон'юнктиви, слизовій оболонці
м'якого піднебіння. Язик тремтить при
висовуванні, ніби “спотикається” до
нижніх зубів (симптом Говорова-Годельє).
Шкіра гаряча, суха, часто відзначається
білий дермографізм.</P>
<P STYLE="margin-bottom: 0in">Характеристика
висипнотифозної екзантеми:</P>
<UL>
	<LI><P STYLE="margin-bottom: 0in">виникає одномоментно
	на 4-5-й день хвороби; 
	</P>
	<LI><P STYLE="margin-bottom: 0in">має розеольозно-петехіальний
	характер;</P>
	<LI><P STYLE="margin-bottom: 0in">локалізується
	переважно на бокових поверхнях тулуба
	і Згинальних поверхнях кінцівок;</P>
	<LI><P STYLE="margin-bottom: 0in">може захоплювати
	долоні і стопи, але ніколи не буває на
	обличчі;</P>
	<LI><P STYLE="margin-bottom: 0in">рясна; 
	</P>
	<LI><P STYLE="margin-bottom: 0in">зникає з падінням
	температури.</P>
</UL>
<P STYLE="margin-bottom: 0in">Позитивні симптоми
джгута та щипка (через ламкічть судин).
Пульс частий, слабкого наповнення і
напруження, інколи аритмічний. АТ
низький, інколи розвивається колапс.
Дихання часте, можуть бути явища бронхіту
або пневмонії. Живіт здутий. З 3-4-го дня
хвороби помірно збільшуються печінка
і селезінка, вони м'якої консистенції.
Часто виникає запор, знижується діурез.
При тяжкому перебігу висипного тифу
можуть з'являтись менінгеальні симптоми
(ригідність м'язів потилиці, симптом
Керніга), енцефалітні та бульбарні явища
(утруднене ковтання, бідність міміки і
мови, тремор рук, порушення ритму
дихання). З 6-8-го дня може розвинутись
тифозний стан. Хворий дезорієнтований
у просторі і часі, збуджений, ейфоричний,
зіскакує з ліжка, намагається кудись
бігти. У нього можуть бути зорові, рідше
– слухові галюцинації, під впливом яких
хворий стає агресивним, чинить опір
огляду, може намагатись покінчити життя
самогубством. Висипний тиф у хворих
похилого і старечого віку перебігає
тяжче, ніж у молодих. Особливо тяжко
перебігає хвороба в осіб з вадами серця,
атеросклерозом, гіпертонічною хворобою.
ЗАК: помірний лейкоцитоз, зсув формули
вліво, лімфопенія, анеозинофілія. З
12-14-го дня температура тіла знижується,
однак хворі в перші дні після цього
знаходяться у стані своєрідного
оглушення: багато сплять, відмовляються
від їди, неохоче розмовляють з оточуючими,
скаржаться на загальну слабість, біль
у ногах. Згодом ці явища зменшуються,
з'являється апетит і сили хворого
поступово відновлюються, настає одужання.</P>
<P STYLE="margin-bottom: 0in">Хвороба Брілла
відзначається здебільшого легким
перебігом. Температура тіла не вища за
38-38,5 °С. Висипка розеольозна або відсутня.
Ускладнення виникають рідко.</P>
<P STYLE="margin-bottom: 0in">Ускладнення: гостра
сецева / судинна недостатність, внаслідок
ураження судин часом розвиваються
пролежні, гангрена. Активізація вторинної
мікрофлори може призвести до пневмонії,
отиту, паротиту, тромбофлебіту, флегмони.</P>
<P STYLE="margin-bottom: 0in">Лаб діагностика:
серологічний.</P>
<P STYLE="margin-bottom: 0in">догляд і лікування:
Хворого з підозрою на висипний тиф
обов'язково госпіталізують в інфекційне
відділення. Призначають антибіотики
(тетрациклін, левоміцетин), дезінтоксикаційні
засоби (глюкозо-сольові розчини,
реополіглюкін), вітаміни, при збудженні
— заспокійливі середники (аміназин,
фенобарбітал, оксибутират натрію). Для
підвищення тонусу серцево-судинної
системи застосовують кордіамін, ефедрину
гідрохлорид. При розвитку колапсу
призначають внутрішньовенне введення
реополіглюкіну, глюкокортикоїдів,
вазопресорних середників (мезатон,
норадреналін), серцевих глікозидів
(строфантин, корглюкон) на фізіологічному
розчині натрію хлориду. При тяжкому
перебігу хвороби застосовують ГКС.
Дієта №2, ліжковий режим до 5-6-го дня
нормальної температури тіла. Загальні
догляд за хворим. Виписують хворого зі
стаціонару за умови повного клінічного
одужання, але не раніше як на 12-й день
нормальної температури. Диспансерний
нагляд здійснюють за реконвалесцентами
згідно з клінічними показаннями
(несприятливі залишкові явища,
ускладнення). Вони допускаються до
роботи не раніше, ніж через 10 днів після
виписки зі стаціонару. 
</P>
<P STYLE="margin-bottom: 0in">Профілактика: виявлення
і ліквідація вошивості серед населення,
проведення дезінсекції та санітарна
обробка в епідемічному осередку. Хворих
з гарячкою необхідно щоденно спостерігати,
вимірювати температуру тіла, оглядати
на педикульоз. Не пізніше 5го дня від
початку хвороби вони мають бути
проконсультовані лікарем КIЗу. Хворого
госпіталізують санітарним транспортом
у тому одязі і білизні, в яких він був
вдома. Санітарний транспорт після цього
підлягає дезінфекційній обробці, одяг
— камерній дезінсекції.</P>
	</body>
	</html>