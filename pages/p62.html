	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Гепатит А (ГА; лат.:
hepatitis A; син.: хвороба Боткіна, інфекційний
гепатит) — гостра інфекційна хвороба
з фекальнооральним механізмом зараження,
що спричиняється вірусом ГА; характеризується
переважним ураженням печінки, порушенням
обмінних процесів, розвитком жовтяниці.</P>
<P STYLE="margin-bottom: 0in">Етіологія: збудник ГА
(HAV) належить до родини пікорнавірусів
(Picornaviridae), роду ентеровірусів. Вірус
стійкий до факторів зовнішнього
середовища. Збудник ГА може зберігатися
протягом декількох місяців за кімнатної
температури, декілька років — за
температури – 20 °C. Вірус інактивується
під час кип'ятіння через 5-10 хв, чутливий
до формаліну, концентрованих розчинів
хлораміну та хлорного вапна.</P>
<P STYLE="margin-bottom: 0in">Етіологія: джерело
інфекції — хвора людина з жовтяничною
чи безжовтяничною формою ГА, а також
особи, в яких інфекційний процес перебігає
в безсимптомній (підвищення активності
АлАТ) та інaпaрaнтній (тільки поява
anti-HAV Ig у крові) формах. Збудник міститься
також у сечі, менструальній крові,
спермі; у грудному молоці збудника
немає. Вірусоносійство не спостерігається.
Шлях зараження - аліменарний, іноді
можливий статевий шлях зараження.
Сприятливість - 100%. групи ризику: діти
2-14 років. Виробляється стійкий напружений
довічний імунітет.</P>
<P STYLE="margin-bottom: 0in">Клініка: Інкубаційний
період 7-50 днів, в середньому від 15 до 30
днів. 
</P>
<P STYLE="margin-bottom: 0in">Клінічні форми ГА: 
</P>
<UL>
	<LI><P STYLE="margin-bottom: 0in">жовтяничну (із
	синдромом цитолiзу; із синдромом
	холестазу), 
	</P>
	<LI><P STYLE="margin-bottom: 0in">безжовтяничну, 
	</P>
	<LI><P STYLE="margin-bottom: 0in">субклінічну. 
	</P>
</UL>
<P STYLE="margin-bottom: 0in">Виділяють такі періоди
хвороби: 
</P>
<UL>
	<LI><P STYLE="margin-bottom: 0in">інкубаційний; 
	</P>
	<LI><P STYLE="margin-bottom: 0in">початковий, або
	дожовтяничний; 
	</P>
	<LI><P STYLE="margin-bottom: 0in">жовтяничний; 
	</P>
	<LI><P STYLE="margin-bottom: 0in">реконвалесценції. 
	</P>
</UL>
<P STYLE="margin-bottom: 0in">Лише зрідка (у 0,3-0,5 %
хворих) можливий затяжний перебіг і
перехід у хронічну форму.</P>
<P STYLE="margin-bottom: 0in">Початковий період:
звичайно він проявляється грипоподібним,
рідше диспепсичним синдромом. Тривалість
початкового періоду становить 2-7 днів.
При грипоподібному варіанті хвороба
починається гостро, температура тіла
швидко підвищується до 38 – 39 °С, часто
з ознобом і триває протягом 2—3 днів.
Хворих турбує головний біль, ломота в
м'язах і суглобах. Зрідка з'являється
нежить, неприємні відчуття в горлі. У
курців зменшується або зникає бажання
курити. Диспепсичний варіант хвороби
проявляється зниженням або зникненням
апетиту, болем і тяжкістю в надчеревній
ділянці або в правому підребер'ї, нудотою
й блюванням. Іноді з'являються рідкі
випорожнення до 2-5 разів на добу. Змішаний
варіант початкового періоду спостерігають
у разі поєднання обох синдромів.</P>
<P STYLE="margin-bottom: 0in">Об’єктивно: збільшення,
ущільнення й підвищення чутливості
печінки, а нерідко і збільшення селезінки.
Потемніння сечі і посвітління випорожнень.У
цей період важливою лабораторною ознакою
є підвищення активності сироваткових
ферментів, у першу чергу АлАТ.</P>
<P STYLE="margin-bottom: 0in">Жовтяничний період:
загальна іктеричність, яка протягом
тижня досягає свого максимуму. Паралельно
з цим збільшуються загальна слабкість,
сонливість удень, запаморочення. Апетит
погіршується, продовжує турбувати
легкий ниючий біль у надчеревній ділянці
і правому підребер'ї, нудота, іноді буває
блювання. В окремих випадках з'являється
свербіж шкіри. Температура тіла в
жовтяничний період звичайно нормальна.
Під час обстеження хворого можна виявити
збільшення, ущільнення й підвищення
чутливості краю печінки, позитивний
симптом Ортнера. У 15—50 % хворих палытується
край селезінки. Характерне уповільнення
пульсу; АТ нормальний або дещо знижений.
Колір сечі стає темнішим, кал — безбарвним.
У крові підвищення загального білірубіну,
головним чином за рахунок прямого
(зв'язаного) (до 300—500 мкмоль/л). Різко
підвищується активність сироваткових
ферментів, у першу чергу АлАТ, збільшені
показники тимолової проби, зростає
питома вага ү-глобулінів у сироватці
крові, знижені цифри протромбінового
індексу. ЗАК: лейкопенія, нейтропенія,
відносний лімфо- і моноцитоз, ШОЕ
нормальна. Із проявом жовтяниці
поліпшується стан хворого, зникають
ознаки інтоксикації. 
</P>
<P STYLE="margin-bottom: 0in">Реконвалесценція:
слабшають ознаки порушення пігментного
обміну. Зменшується жовтяничність шкіри
і слизових оболонок, світлішає сеча,
набуває звичайного забарвлення кал,
з'являється чітка тенденція до нормалізації
біохімічних показників і насамперед
білірубіну й протромбіну. Виражене
зменшення рівня білірубіну крові
відбувається найчастіше на 2-му тижні
жовтяниці. Одночасно спостерігають
різке зниження активності амінотрансфераз,
які до 20—25-го дня з моменту появи
жовтяниці, як правило, досягають норми.
</P>
<P STYLE="margin-bottom: 0in">До безжовтяничної форми
ГА належать випадки захворювання, коли
рівень білірубіну крові не перевищує
25—30 мкмоль/л. Основні клінічні прояви
жовтяничної та безжовтяничної форм
Схожі, однак при останній вони не
виражені, тривалість хвороби менша.
Зміни в крові незначні, крім рівня
активності АлАТ, який підвищується при
всіх клінічних формах ГА.</P>
<P STYLE="margin-bottom: 0in">Ускладнення: загострення
та рецидиви трапляються у 2-5 % хворих.
Найчастіше вони пов'язані з порушеннями
дієти та режиму, нераціональним
застосуванням глюкокортикостероїдів,
приєднанням супутніх хвороб тощо.</P>
<P STYLE="margin-bottom: 0in">Лаб діагностика:
серологічне, виявлення в калі, підвищення
активності АлАТ і АсАТ.</P>
<P STYLE="margin-bottom: 0in">Лікування: хворі на
легкі форми не потребують медикаментозного
лікування. При середньотяжких та тяжких
формах застосовують інфузійно-дезінтоксикаційну
терапію: щодня внутрішньовенно краплинно
вводять 500 мл 5—10 % розчину глюкози з
панангіном (10 мл) і 5 % розчином аскорбінової
кислоти; якщо інтоксикація наростає,
додатково вводять 400 мл реоглюману, 200
мл 5 % розчину альбуміну, желатиноль,
реополіглюкін. При гепатитах широко
застосовують такі сорбенти, як аеросил,
полісорб, ентеросгель тощо. Призначають
також фенобарбітал, зиксорин, які
сприяють кон'югації непрямого білірубіну.</P>
<P STYLE="margin-bottom: 0in">При тяжких формах хворих
переводять у палати інтенсивної терапії.
Лікування повинно бути спрямоване на
підтримку діяльності дихальної й
серцево-судинної систем, нормалізацію
мікроциркуляції, системи згортання
крові, водно-електролітного балансу,
кислотно-основного стану, стабілізацію
клітинних мембран і пригнічення
активності лізосомальних ферментів,
профілактику токсичного набряку мозку.</P>
<P STYLE="margin-bottom: 0in">При тяжкому або затяжному
перебігу хвороби з вираженим цитолiтичним
синдромом, загрозі печінкової коми
показані глюкокортикостероїди по 15—20
мг усередину або по 30—60 мг внутрішньовенно
3 рази на добу (із розрахунку за
преднізолоном) до &quot;пігментної кризи&quot;,
після чого добову дозу гормонів поступово
знижують (спочатку по 5—10 мг до добової
дози 30 мг при їхньому вживанні усередину,
а потім по 5 мг кожні 2—4 дні). Хворим на
легкі і середньотяжкі форми хвороби
глюкокортикостероїди не призначають,
оскільки вони часто призводять до
затяжного перебігу хвороби, збільшують
частоту загострень і рецидивів, сприяють
тривалішій персистенції збудника й
переходу процесу в хронічну форму.
Протягом усього курсу лікування гормонами
призначають антацидні препарати, солі
калію. Для запобігання кишковій або
шлунковій кровотечі необхідно
внутрішньовенно вводити 1 % розчин
кальцію хлориду по 200-400 мл 1 раз на добу,
ангіопротектори - етамзилат натрію
(дицинон) по 2 мл (500 мг) 2 рази на добу. Для
пригнічення патогенної кишкової флори
призначають всередину лактулозу,
антибіотики: неоміцин — по 1 г4 рази,
Стрептоміцин — по 1 г 1 раз на добу.
Антибіотики показані також при розвитку
супутніх інфекцій. Для зменшення автолізу
призначають великі дози інгібіторів
протеолітичних ферментів — контрикал
по 1000-2000 ОД/кг, гордокс, трасилол по
5000—10 000 ОД/кг на добу. Для корекції
системи згортання крові у хворих на
тяжкі форми вірусного гепатиту
застосовують гепарин по 5000 ОД 3 рази на
добу (глибоко під шкіру біля пупка) під
контролем коагулограми. Слід пам'ятати
про обережність під час застосування
гепарину у випадку гострої печінкової
недостатності, що перебігає на тлі
геморагічного синдрому.</P>
<P STYLE="margin-bottom: 0in">Профілактика:
санітарно-гігієнічні, спрямовані на
розрив механізму передачі збудника —
запобігання фекальнооральному поширенню
інфекції, забезпечення населення
знезараженою питною водою і доброякісними
продуктами, а також поліпшення
санітарно-комунального благоустрою
населених пунктів. Істотне місце в
профілактиці ГA займають гігієнічне
виховання населення і суворе дотримання
правил особистої гігієни.</P>
<P STYLE="margin-bottom: 0in"><BR>
</P>
<P STYLE="margin-bottom: 0in">Гепатит E (ГЕ; лат.:
hepatitis E) - Гостра інфекційна хвороба, що
за клінічними проявами подібна до ГА,
звичайно мас доброякісний перебіг,
однак у вагітних і породіль характеризується
Тяжким перебігом із частим розвитком
печінкової енцефалопатії і високото
летальністю.</P>
<P STYLE="margin-bottom: 0in">Етіологія: геном збудника
ГE (HEV) — однониткова РНК. Вірус нестійкий
у зовнішньому середовищі. На відміну
від інших збудників вірусних гепатитів
(А, В, С, D)<FONT SIZE=2>, </FONT>експериментальною
моделлю для яких можуть бути тільки
певні види мавп, до HEV під час
експериментального зараження сприйнятливі
поросята. Специфічним маркером запалення
печінки, етіологічно пов'язаного зі
збудником ГЕ, є виявлення в сироватці
крові anti-HEV.</P>
<P STYLE="margin-bottom: 0in">Епідеміологія: джерело
інфекції при ГЕ — це хворі переважно
на початку хвороби. Шлях зараження -
фекально-оральний. Сезонність:
весняно-літня. Поширений у краінах із
тропічним і субтропічним кліматом.
Імунітет стійкий, довічний, перехресного
імунітету немає.</P>
<P STYLE="margin-bottom: 0in">Клініка: інкубаційний
період від 20 до 50 днів. У клінічній
картині ГE превалюють клінічні й
біохімічні ознаки, характерні для ГА.
У більшості випадків хвороба починається
гостро. Початковий (дожовтяничний)
період, як і при ГА, найчастіше
характеризується диспепсичними проявами,
іноді спостерігаються астеновегетативні
ознаки. У початковий період підвищення
температури незначне, турбують загальна
слабкість, відсутність апетиту, нудота,
ниючий біль у правому підребер'ї і
надчеревній ділянці. У період жовтяниці
інтоксикація помірна, але з появою
жовтяниці інтенсивність загальної
інтоксикації не зменшується, що відрізняє
ГЕ від ГА. Жовтяничний період у
неускладнених випадках триває 2-3 тиж.
Залишкових явищ звичайно не спостерігається,
перехід у хронічну форму не відбувається.
</P>
<P STYLE="margin-bottom: 0in">Ускладнення. Перебіг
хвороби сприятливий. Особливої уваги
заслуговує ГЕ лише під час вагітності
(особливо III триместру); гепатит у вагітних
жінок може набувати злоякісного перебігу.</P>
<P STYLE="margin-bottom: 0in">Прогноз у пацієнтів з
ГE сприятливий.</P>
	</body>
	</html>