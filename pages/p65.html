	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Ботулізм (botulismus) —
гостра кишкова інфекційна хвороба, що
спричинюється ботулотоксином,
характеризується тяжким ураженням
нервової системи, порушенням зору,
ковтання, моторики кишок.</P>
<P STYLE="margin-bottom: 0in">Етіологія: збудник –
Clostridium botulinum (клостридія ботулізму) –
анаеробна, здатна до спороутворення
грампозитивна бактерія. Вегетативна
форма має вигляд рухомих паличок,
продукує екзотоксин — ботулотоксин.
Спори дуже стійкі в довкіллі: при
температурі 100 °С вони гинуть лише через
4 год, при 120 °C – за 30 хв. Під час кип'ятіння
екзотоксин руйнується протягом 10 хв.
Відомо 7 серотипів клостридій ботулізму
(A-G), які мають антигенні відмінності.
Захворювання в людей здебільшого
спричиняє ботулотоксин типів А, В, зрідка
– Е.</P>
<P STYLE="margin-bottom: 0in">Епідеміологія: основним
резервуаром збудника є травоїдні
тварини. За сприятливих умов (без доступу
повітря, при достатній температурі)
спори проростають у вегетативні форми,
які продукують ботулотоксин. Шлях
зараження - аліментарний. Продукти, що
містять ботулотоксин, частіше нічим не
відрізняються від звичайних. Дуже рідко
ботулізм має ранове походження, виникає
в немовлят. Можливі групові захворювання.</P>
<P STYLE="margin-bottom: 0in">Патогенез: ботулотоксин
з їжею потрапляє в шлунок і кишки, де не
руйнується травними ферментами.
Всмоктавшись у кров, він вражає нервову
систему, зокрема, рухові нейрони
довгастого і спинного мозку. Токсин
блокує передачу збудження з нервових
закінчень на м'язові волокна. Внаслідок
цього виникають паралічі різних м'язів.</P>
<P STYLE="margin-bottom: 0in">Клініка: інкубаційний
період триває від 2-3 год до 10 діб, у
середньому – 12-24 год. Захворювання
починається, Як правило, гостро. У 40-60 %
хворих спочатку відзначається
шлунково-кишковий синдром. Біль постійний
або переймоподібний, локалізується в
епігастральній ділянці. Нудота і блювання
продовжуються не більше доби, блювання
не часте, не приносить полегшення.
Випорожнення рідкі або напіврідкі, до
5-10 разів за добу. Температура тіла
нормальна, іноді субфебрильна.
Відзначаються Я нездужання, біль голови,
що наростає, м'язова слабкість. Через
декілька годин розвиваються типові
прояви ботулізму: сухість у роті, нечітке
бачення близьких предметів, “туман”
або “сітку” перед очима, двоїння
предметів, з'являються порушення ковтання
і мови, з'являється парез мімічних м'язів
(обличчя стає маскоподібним). Відзначаються
сухість слизової оболонки порожнини
рота, біло-жовтий або коричневий наліт.
Виникають метеоризм, закреп. Характерні:
птоз, мідріаз, косоокість, парез погляду,
анізокорія (різна величина зіниць).
Пульс частий, артеріальний тиск знижений,
тони серця ослаблені. Відзначаються
дихальні розлади: відчуття стиснення
грудної клітки, нестачі повітря, зникнення
кашльового рефлексу, дихання стає
поверхневим, може зупинитись.</P>
<P STYLE="margin-bottom: 0in">Ускладнення: найчастіше
це гостра пневмонія, бронхіт, токсичний
міокардит, неврит, сироваткова хвороба.</P>
<P STYLE="margin-bottom: 0in">Лаб діагностика:
біологічна, бактеріологічна.</P>
<P STYLE="margin-bottom: 0in">Догляд і лікування:
негайна госпіталізація в інфекційний
стаціонар, а при тяжкому перебігу
хвороби, розладах дихання - у палату
інтенсивної терапії чи відділення
анестезіології та реанімації. Негайне
промивання шлунку ще вдома водою &gt; 5%
натрій гідрокарбонатом. 
</P>
<UL>
	<LI><P STYLE="margin-bottom: 0in">При легкому перебігу
	ботулізму у хворого спочатку провокують
	блювання механічним подразненням
	задньої стінки глотки, після чого
	ретельно промивають шлунок через
	звичайний шлунковий зонд;</P>
	<LI><P STYLE="margin-bottom: 0in">при середньотяжкому
	і тяжкому перебігу хвороби шлунок
	промивають лише за допомогою носошлункового
	зонда. Механічне провокування блювання
	є недопустимим;</P>
	<LI><P STYLE="margin-bottom: 0in">при виражених
	бульбарних і дихальних порушеннях
	треба пам'ятати, що введення носошлункового
	зонду до початку штучної вентиляції
	легенів є небезпечним заходом, тому що
	може призвести до ларингоспазму і
	зупинити дихання. Тому краще, щоб
	процедуру виконав досвідчений
	отоларинголог;</P>
	<LI><P STYLE="margin-bottom: 0in">промивати шлунок
	треба значною кількістю (до 10 л) 5 %
	розчину натрію гідрокарбонату, навіть
	якщо промивні води чисті;</P>
	<LI><P STYLE="margin-bottom: 0in">категорично
	забороняється провокувати блювання
	фармакологічними засобами, бо швидкість
	наростання неврологічної симптоматики
	при ботулізмі буває досить значною і
	блювання може призвести до аспірації
	блювотиння.</P>
</UL>
<P STYLE="margin-bottom: 0in"> Сифонну клізму ставлять
зразу ж після промивання шлунка.</P>
<P STYLE="margin-bottom: 0in">Після промивання
шлунково-кишкового тракту необхідно
ввести всередину вуглецевий, полімерний
або кремнієвий сорбент. У подальшому
ентеросорбенти приймають протягом 5-7
днів.</P>
<P STYLE="margin-bottom: 0in">При рановому ботулізмі
промивання шлунка і кишок недоцільне.
Проводять ретельну ревізію і хірургічну
обробку рани, розкривають гнійні кишені,
висікають некротизовані тканини. Рану
обробляють антисептиком. Основним
методом лікування є раннє введення
специфічних протиботулінічних сироваток.
До з'ясування типу збудника вводять
сироватки типів А та Е по 10 000 МО і типу
B5 000 МО, після встановлення типу —
відповідну моновалентну. При тяжкому
перебігу хвороби відразу вводять 2-4
дози сироватки, половину з них
внутрішньовенно крапельно на ізотонічному
розчині натрію хлориду чи 5 % розчині
глюкози, а через 12-24 год введення
повторюють (застосовують за методом
Безредка). У наступні дні добову дозу
сироватки зменшують. Курс серотерапії
триває протягом 2-4 днів. З метою
попередження утворення токсину
вегетативними формами збудника в кишках
обов'язково призначають антибіотики
(левоміцетин, ампіцилін). Показані також
дезінтоксикаційні (5 % розчин глюкози,
неокомпенсан) і серцево-судинні засоби,
при тяжкому перебігу хвороби — ГКС
добовою дозою 30-60 мг у перерахунку на
преднізолон, гіпербарична оксигенація.
Їжа має бути висококалорійною, легко
засвоюватись. Призначають дієту № 4.
Приймати їжу хворий повинен у ліжку.
При порушенні ковтання і відсутності
застою в шлунку харчові суміші вводять
через носошлунковий зонд.</P>
<P STYLE="margin-bottom: 0in">Профілактика: дотримуватись
санітарно-гігієнічних вимог щодо
технології приготування консервованих
продуктів. Особам, які разом з хворим
вживали підозрілий продукт, промивають
шлунок 2 % розчином натрію гідрокарбонату
і з профілактичною метою вводять
протиботулінічні сироватки типів А, В,
Е по 1 000-2 000 МО внутрішньом'язово за
методом Безредка. Медичне спостереження
триває 10-12 днів. Усі підозрілі продукти
вилучають і бактеріологічно досліджують.</P>
	</body>
	</html>