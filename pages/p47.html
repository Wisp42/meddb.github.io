	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Грип (grippe, influenza) — гостра
вірусна хвороба людини з крапельним
механізмом передачі збудника, епідемічним
і пандемічним розповсюдженням.
Характеризується ураженням дихальних
шляхів, вираженою інтоксикацією, гарячкою
і помірними катаральними явищами.</P>
<P STYLE="margin-bottom: 0in">Етіологія: збудник –
пневмотропний вірус, що містить РНК.
Залежно від антигенної будови, розрізняють
три типи вірусу: А, В і С. Перехресний
імунітет вони не спричинюють. До складу
білкової оболонки вірусу грипу А входять
два антигени — гемаглютинін і
нейрамінідаза, що позначаються відповідно
літерами Hi N. Цьому типу вірусу притаманна
велика мінливість, тому він викликає
розвиток епідемії і пандемії. Антигенна
структура вірусів типів В і С значно
стійкіша, вони менш мінливі, пандемію
спричинити не можуть. Віруси грипу мало
стійкі в довкіллі, швидко гинуть при
нагріванні, під впливом сонячного
проміння, дезінфекційних розчинів,
довше зберігають життєздатність при
низьких температурах.</P>
<P STYLE="margin-bottom: 0in">Епідеміологія: джерело
- людина (здорова особа наприкінці
інкубаційного періоду, хворий протягом
усього періоду захворювання,
реконвалесцент). Шлях - повітряно-крапельний.
Сезонність - зима.  Вражає всі вікові
групи людей. Найбільша з пандемій -
“іспанка” (смерть 20 млн.). “Колискою”
крупних епідемій грипу А у 20-му сторіччі
була територія Китаю. Саме там зародились
нові антигенні варіанти вірусу. Епідемії
повторювались через кожні 2 роки. Вірус
типу В зумовлював меншi епідемії грипу
з інтервалом коло 3 років. Тип C спричиняв
спорадичну захворюваність.</P>
<P STYLE="margin-bottom: 0in">Патогенез: вірус грипу
з вдихуваним повітрям потрапляє на
слизову оболонку верхніх дихальних
шляхів і проникає в циліндричний
епітелій, де інтенсивно розмножується.
Це зумовлює руйнування і злущення
епітелію. Дегенеративний процес
розповсюджується і на інтерстиціальну
тканину. Віруси проникають у лімфатичні
капіляри і далі в кровоносне русло.
Токсини віріонів діють як капіляротоксична
отрута, спричинюючи розлади кровопостачання,
особливо виражені в нервовій системі.
Тривалість імунітету залежить від типу
вірусу. Після грипу, спричиненого вірусом
типу А, він зберігається не більше 2
років, типу B – до 3-4 років, а після типу
C – протягом усього наступного життя.</P>
<P STYLE="margin-bottom: 0in">Клініка: інкубаційний
період триває від кількох годин до двох
діб. Клінічна симптоматика грипу,
викликаного вірусами типів А і В,
приблизно однакова. Вірус типу C зумовлює
здебільшого легку форму хвороби.
Розрізняють типовий (з наявністю
токсикозу) і катаральних явищ та атиповий
грип. Останній включає такі блискавична,
без температури, без катаральних явищ.</P>
<P STYLE="margin-bottom: 0in">Типовий: розпочинається
раптово: хворого починає морозити,
швидко наростає біль голови і підвищується
температура тіла. Біль локалізується
здебільшого в ділянці лоба, надбрівних
дуг, рідше у скронях, з переходом на очні
яблука. Незабаром приєднуються біль і
ломота в м'язах, крупних суглобах і
попереку, відчуття жару. Різко погіршується
самопочуття, наростає слабість, дратує
яскраве світло, шум. Хворий кволий,
сонливий, іноді, навпаки, дещо збуджений
і скаржиться на безсоння. При тяжкому
перебігу грипу з'являються запаморочення,
можливі порушення свідомості, марення
і корчі. Усе це свідчить про розвиток
сильного токсикозу. Температура тіла
швидко досягає високих цифр (38,5-40 °С),
шкіра вкривається потом. Закладеність
носа, дряпання в горлі, чхання, сухий
кашель з дряпанням і болем за грудиною,
осиплість голосу, на 2-4-й день кашель
стає вологим і турбує рідше. Хвороба
перебігає з нежитем або без нього. Напади
трахеїту (33%): виникає надсадний кашель,
лице синіє, набрякає, очі “наливаються
кров'ю і сльозяться, з носа виділяється
невелика кількість рідкого слизу,
з'являється відчуття ядухи. Коли нарешті
хворому вдається відкашляти невелику
кількість харкотиння, кашель припиняється.
Об’єктивно: гіперемія і одутлість лиця,
блиск очей, помірний кон'юнктивіт,
сльозотеча, герпетичні висипання.
Виділення з носа незначні, у випадку
приєднання бактеріальної флори стають
слизово-гнійними. М'яке піднебіння і
задня стінка носоглотки гіперемійовані,
дещо набряклі, може виявлятись енантема
у вигляді дрібної зернистості. У більшості
хворих частота пульсу відповідає
температурі тіла, приблизно в 30 % —
відносна брадикардія. АТ зниженний.
Тони серця ослаблені. У легенях часто
виявляють жорстке або ослаблене
везикулярне дихання, розсіяні сухі
хрипи. У розпал хвороби можливі скарги
на втрату апетиту, нудоту, одно- або
дворазове блювання, запор. ЗАК: лейкопенія
з незначним паличкоядерним зсувом,
відносний лімфоцитоз і моноцитоз.
Гарячковий період триває 2-5 днів, значно
рідше 6-7 днів. Температура тіла знижується
протягом доби, далі може зберігатись
субфебрилітет. 
</P>
<P STYLE="margin-bottom: 0in">Ускладнення: бронхіт,
пневмонія вірусно-бактерійної або
бактерійної етіології.Можуть розвинутись
гостра серцево-судинна недостатність,
набряк легень і мозку. Гайморит, фронтит,
тонзиліт, отит. Рідше виникають
інфекційно-токсичний шок, міокардит,
менінгіт, енцефаліт, пієлоцистит,
тромбофлебіт, а також загострення
супровідних хронічних хвороб –
ревматизму, туберкульозу, нефриту тощо.</P>
<P STYLE="margin-bottom: 0in">Лаб діагностика:
вірусологічний, серологічний.</P>
<P STYLE="margin-bottom: 0in">Лікування та догляд:
Під час епідемії важливого значення
набуває організація своєчасної
лікувальної допомоги населенню.
Виправдала себе практика медичного
обслуговування хворих переважно вдома.
Рекомендується молочно-рослинна
вітамінізована дієта, вживання великої
кількості теплої підкисленої рідини.
Медична сестра повинна бути особливо
уважною і ввічливою, намагатись їх
підбадьорити і своєчасно нагодувати.
Як відволікальні засоби показані
гірчичники на грудну клітку, литки і
підошви. Важливе значення має туалет
носа, тому що набряк його слизової
оболонки і виділення погіршують носове
дихання. У перші дні захворювання
доцільні парові інгаляції з добавкою
в аерозоль лимонної кислоти 1:1 000 або
соку лимона. Із противірусних засобів
при грипі А добре зарекомендували себе
таблетки ремантадину всередину за
схемою: у 1-й день по 0,1 г 3 рази на день,
у 2-й і 3-й дні — по 0,1 г 2 рази, у 4-й — 0,1 г.
Аналоги: адапромін. Доцільно: лейкоцитарний
інтерферон по 3-5 крапель у кожний носовий
хід, стимулятори інтерфероноутворення
(мефенамінову кислоту, амізон, циклоферон,
аміксин). Зниження температури
(парацетамол, анальгін, аскофен, аспірин).
М.А. Андрейчин, О.Л. Івахів</P>
<P STYLE="margin-bottom: 0in">Усім хворим призначають
полівітаміни, аскорутин всередину. При
скаргах на сухий кашель рекомендують
протикашльові засоби – кодеїн, тусупрекс,
лібексин, содо-парові інгаляції, при
вологому кашлі — мукалтин, бромгексин,
відвари трав (листя підбілу, трава
термопсису, корінь алтеї), а також
нашатирно-анісові краплі, відхаркувальну
мікстуру. Хворих з дуже тяжкою
(гіпертоксичною формою грипу) слід
лікувати в палатах інтенсивної терапії.
Протигрипозний гаммаглобулін або
сироватковий поліглобулін їм призначають
по 3-6 мл через 4-6 год внутрішньом'язово
або навіть внутрішньовенно. У разі
набряку легень дають вдихати
киснево-спиртову суміш, а на кінцівки
накладають венозні джгути. Негайно
внутрішньовенно вводять строфантин,
фуросемід (лазикс), препарати калію,
глюкокортикоїди.</P>
<P STYLE="margin-bottom: 0in">Профілактика: Необхідна
рання ізоляція хворого. У домашніх
умовах краще виділити окрему кімнату,
яку часто провітрюють (4-6 разів на день)
і прибирають вологим способом із
застосуванням дезінфекційних розчинів.</P>
	</body>
	</html>