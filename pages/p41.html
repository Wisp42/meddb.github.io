	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Ангіна (angina) — гостра
інфекційна хвороба з групи інфекцій
дихальних шляхів, що спричинюється
переважно бетагемолітичним стрептококом,
рідше – стафілококом. Характеризується
гарячкою, інтоксикацією, запальними
змінами підне|бінних мигдаликів і
регіонарних лімфатичних вузлів.</P>
<P STYLE="margin-bottom: 0in">Етіологія: джерело -
бетагемолітичні стрептококи –
Streptococcus pyogenes групи А. Це грампозитивні
кулясті бактерії, розміщуються попарно
чи у вигляді ланцюжка. Мікроби дуже
чутливі до більшості антибіотиків,
особливо до бензилпеніциліну.</P>
<P STYLE="margin-bottom: 0in">Епідеміологія: джерелом
збудника є людина, хвора на ангіну чи
іншу стрептококову або стафілококову
інфекцію, реконвалесцент, рідше –
здоровий носій. Шлях - крапельний. Ангіна
не виникає в немовлят, дуже рідко
спостерігається в осіб після 40 років.
Захворюваність зростає в холодну пору
року. У нещодавно сформованих колективах
захворюваність значно вища.</P>
<P STYLE="margin-bottom: 0in">Патогенез. Збудник
осідає на піднебінних мигдаликах та
інших скупченнях лімфоїдної тканини
глотки. Його токсини спричинюють місцеву
запальну реакцію і загальну інтоксикацію
з алергiзацією організму. У виникненні
ускладнень важливу роль відіграє
перехресне інфікування іншими серотипами
гемолітичного стрептокока. Імунітет
після перенесеної ангіни не формується,
навпаки, спостерігається схильність
до повторних захворювань, може сформуватися
хронічний тонзиліт.</P>
<P STYLE="margin-bottom: 0in">Клініка: Інкубаційний
період від кількох годин до 2 діб. 
розпочинається гостро, з болю голови,
підвищення температури тіла, ломоти в
суглобах, ознобу. Одночасно з'являється
біль у горлі – спочатку при ковтанні,
а згодом постійний. Частий і ранній
симптом ангіни — збільшення регіонарних
(підщелепних) лімфовузлів, їх болючість.
Обличчя гіперемійоване, часто з'являється
герпетична висипка. Гарячковий період
триває 3-5 днів.</P>
<P STYLE="margin-bottom: 0in">За характером змін
мигдаликів розрізняють катаральну,
фолікулярну, лакунарну і некротично-виразкову
ангіну.</P>
<P STYLE="margin-bottom: 0in">Катаральна ангіна -
гіпереміф і набряк мигдаликів, піднебінних
дужок та язичка.</P>
<P STYLE="margin-bottom: 0in">Фолікулярна - нагноєння
лімфатичних фолікулів на поверхні
мигдаликів, виникнення дещо піднятих
пiдепітеліальних абсцесів жовто-білого
кольору.</P>
<P STYLE="margin-bottom: 0in">Лакунарна - в лакунах
піднебінних мигдаликів нагромаджується
гній у вигляді жовто-білого нальоту. 
</P>
<P STYLE="margin-bottom: 0in">Некротично-виразкова
- на мигдаликах виявляють некротичні
ділянки темно-сірого кольору, після
відшарування яких утворюється глибокий
дефект слизової оболонки з горбистим
дном.</P>
<P STYLE="margin-bottom: 0in">З перших днів хвороби
відзначають ознаки ураження серцево-судинної
системи: тахікардію, приглушені тони
серця, гіпотонію, іноді загрудинний
біль. На ЕКГ виявляють зміни, що свідчать
про гіпоксію міокарда. Зміни в загальному
аналізі крові: нейтрофільний лейкоцитоз
зі зсувом формули вліво, збільшена ШОЕ.
Часто настає токсичне ураження нирок
(мікрогематурія, протеїнурія). Як правило,
зі зникненням інтоксикації ці явища
минають.</P>
<P STYLE="margin-bottom: 0in">Ангіни
Симановського-Плаута-Венсана - слабка
загальна інтоксикація, однобічний
некротично-виразковий тонзиліт. На
помірно гіперемійованому і набряклому
мигдалику виявляють дещо піднятий
сірувато-білий наліт (мал. 21, Вкл.). Він
легко знімається шпателем, відкриваючи
кровоточиву виразку з гладким дном.
Наліт має схильність до поширення,
досить швидко з'являється знову після
зняття. З 4-5-го дня від початку захворювання
він самостійно відшаровується і
відбувається поступова епітелізація
виразкової поверхні. Хвороба триває
від 7-10 днів до кількох тижнів.</P>
<P STYLE="margin-bottom: 0in">Ускладнення: абсцеси
мигдаликів і глибших тканин, перитонзиліт,
отит, запалення придаткових пазух носа,
гнійне запалення шийних лімфовузлів,
хронічний тонзиліт, міокардит сепсис
(виникає дуже рідко). У подальшому можуть
розвиватися ревматизм, гломерулонефрит,
ревматоїдний артрит, геморагічний
васкуліт.</P>
<P STYLE="margin-bottom: 0in">Лаб діагностика:
бактеріологічний, серологічний. У
переважній більшості випадків діагноз
ангіни грунтується на клініко-анамнестичних
даних при бактеріологічному виключенні
дифтерії.</P>
<P STYLE="margin-bottom: 0in">Лікування і догляд:
лікуються вдома. Хворого треба ізолювати
в окрему кімнату або хоча б відгородити
за допомогою ширми, йому необхідно
виділити посуд, рушник. На весь час
гарячки призначають ліжковий режим. У
приміщенні, в якому перебуває хворий,
двічі на день проводять вологе прибирання
і провітрювання. Рушники і посуд
знезаражують кип'ятінням. Госпіталізацію
в інфекційний стаціонар здійснюють за
клінічними показаннями (виразково-некротична
ангіна, ускладнення, обтяжений преморбідний
фон), обов'язковою вона є для хворих з
гуртожитків, закритих колективів. З
метою дезінтоксикації рекомендується
збільшити прийом рідини (теплий чай з
малини, калини, компот, морс) до 1,52 л на
добу. З етіотропних засобів застосовують
бензилпеніцилін по 500 000-1 000 000 ОД
внутрішньом'язово 4-6 разів на добу,
оксаЦилін по 1 г 4 рази на добу, дурацеф
по 0,5-1,0 г 1-2 рази на добу. Їх призначають
протягом 5-7 днів. З метою запобігти
рецидиву і розвитку ревматизму, нефриту
та інших хвороб стрептококової етіології
наприкінці лікування рекомендується
ввести 600 000 ОД біциліну-3 або 1 500 000 ОД
біциліну-5 одноразово внутрішньом'язово.
Ці препарати створюють депо бензилпеніциліну
в організмі, завдяки чому його
антибактерійна дія триває від 3 діб до
4 тиж. У випадку підвищеної чутливості
до пеніциліну можна використати
еритроміцин (по 0,5 г 4 рази на добу).
Сульфаніламідні препарати, тетрациклін
менш ефективні. Доцільним є полоскання
горла теплим 2 % розчином натрію
гідрокарбонату. Реконвалесцентів
допускають до роботи за умови клінічного
одужання.</P>
<P STYLE="margin-bottom: 0in">Профілактика: Хворих
на ангіну необхідно ізолювати. Здійснюють
вологе прибирання і систематичне
провітрювання приміщення, кип'ятіння
посуду. Доцільність санації носіїв
гемолітичного стрептокока за допомогою
антибіотиків проблематична. Якщо
зареєстровано груповий спалах ангіни,
проводять епідеміологічне спостереження,
домагаються розосередження людей і
тимчасово (до 7 діб після останнього
захворювання) забороняють організовувати
колективні громадсько-культурні заходи.</P>
	</body>
	</html>