	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Холера (cholera) — гостра
кишкова ОНІ, що спричиняється холерними
вібріонами. Характеризується ураженням
ферментних систем слизової оболонки
тонкої кишки з виникненням проносу і
блювання, внаслідок чого розвиваються
зневоднення, демінералізація і розлади
кровообігу.</P>
<P STYLE="margin-bottom: 0in">Етіологія: збудником
є холерний вібріон (Vibrio cholerae) серогрупи
О1. Підвиди – класичний і ЕльТор. Кожний
підвид ділиться на три серовари: Огава,
Інаба і Гікошима. В останні роки вважають,
що між підвидами збудника суттєвої
різниці немає. Збудник холери
грамнегативний, має вигляд вигнутої,
як кома, чи прямої палички, рухається
завдяки джгутику. З води і від людей
іноді виділяються штами вібріонів, які
не аглютинуються протиxолерною
О1-сироваткою, але можуть спричинити
легке холероподібне захворювання
(НАГ-вібріони). Живучий у довкіллі: у
воді відкритих водойм – декілька
місяців, добре розмножується в м'ясі,
молоці (не кислому), навіть у воді з
невеликою кількістю білка. Мікроби
можуть тривалий час перебувати в рибі,
молюсках, креветках, крабах, планктоні,
добре переносити низьку температуру й
замерзання. Холерні вібріони швидко
гинуть під дією сонячного проміння, при
висушуванні, у кислому середовищі, при
нагріванні (при кип'ятінні — відразу),
дуже чутливі до кислої реакції (розчин
соляної чи сірчаної кислоти 1:10 000 вбиває
їх за декілька секунд).</P>
<P STYLE="margin-bottom: 0in">Епідеміологія: холера
– типовий антропоноз. Джерело - хвора
людина, реконвалесцент і здоровий носій.
Найбільшу епідемічну небезпеку становлять
хворі. Вони виділяють до 10-20 л випорожнень
за добу, в 1 мл яких є 10 млн - 10 млрд  високо
вірулентних вібріонів. Небезпечні для
оточуючих хворі на стерті та атипові
форми холери, а також вібріононосії,
які залишаються працездатними, мобільними
і забруднюють довкілля. Механізм передачі
фекально-оральний. Певну роль у
розповсюдженні холерних вібріонів
відіграють мухи. Контактно-побутовий
шлях частіше реалізується при поширенні
збудника вібріононосіями, особливо при
першому потраплянні збудника на нову
територію (у населений пункт), а також
при догляді за хворими. Сприйнятливість
висока. Групи ризику: люди, які не
дотримуються правил особистої гігієни,
діти, люди похилого та старечого віку,
алкоголіки, бомжі, безпритульні.</P>
<P STYLE="margin-bottom: 0in">Патогенез: потрапляючи
в кишківник, виділяє ентеротоксин-холероген,
який мікроби виділяють, активізує
ферментні системи ентероцитів, що
зумовлює різке збільшення секреції
електролітів і води у просвіт кишок.
Вони виводяться з організму при проносі
і блюванні. Розвивається дегідратаційний
шок, що в разі ненадання допомоги
закінчується смертю хворого.</P>
<P STYLE="margin-bottom: 0in">Клініка: інкубаційний
період триває від декількох годин до 5
діб, частіше 2-3 доби. Хвороба, як правило,
розпочинається з проносу, що з'являється
вночі чи під ранок. Пронос не супроводжується
болем у животі, часом можуть бути відчуття
дискомфорту в ділянці епігастрію,
бурчання, плескіт. Уже після 2-3 дефекацій
випорожнення набувають вигляду, що
нагадує рисовий відвар. Вони часті,
рясні. У тяжких випадках частота дефекації
досягає 30 разів на добу і більше. При
легкому перебігу хвороби випорожнення
можуть бути кашкоподібними і не втрачати
калового вигляду протягом усієї хвороби.
З розвитком хвороби приєднується
багаторазове блювання без нудоти,
нерідко “фонтаном”. Температура тіла
в пахвинній ямці нормальна, при значному
зневодненні знижується до 36,0-34,5 °С; у
порожнині рота чи прямій кишці — завжди
нормальна чи підвищена. 
</P>
<P STYLE="margin-bottom: 0in">Стадії зневоднення: 
</P>
<UL>
	<LI><P STYLE="margin-bottom: 0in">I – втрата рідини
	складає 1-3 % маси тіла; 
	</P>
	<LI><P STYLE="margin-bottom: 0in">II — 4-6 %; 
	</P>
	<LI><P STYLE="margin-bottom: 0in">III – 7-9 %; 
	</P>
	<LI><P STYLE="margin-bottom: 0in">IV – 10 % маси тіла і
	більше.</P>
</UL>
<P STYLE="margin-bottom: 0in">Від стадії зневоднення
залежить перебіг самої хвороби:</P>
<UL>
	<LI><P STYLE="margin-bottom: 0in">Легкий: частота
	дефекації становить до 5 разів за добу.
	Випорожнення рясні, спочатку калові,
	потім водянисті, однак можуть бути і
	кашкоподібними. У третини хворих
	спостерігається одно-дворазове блювання.
	З'являються спрага, легке запаморочення.
	Слизова порожнини рота сухувата, язик
	з нальотом. Пронос триває лише 2-3 доби.</P>
	<LI><P STYLE="margin-bottom: 0in">Середньотяжкий:
	частота дефекації досягає 15-20 разів за
	добу, хоча в третини хворих не перевищує
	10 разів. Випорожнення рясні, набувають
	вигляду рисового відвару. Рано
	приєднується блювання. Відзначаються
	блідість і сухість шкіри, легкий ціаноз
	губ. Слизова порожнини рота суха. Голос
	ослаблений. Тургор шкіри дещо знижується.
	Наростає м'язова слабкість, з'являються
	короткочасні посмикування литкових
	м'язів, ступнів, кистей. Пульс частішає
	до 100 за 1 хв, систолічний артеріальний
	тиск крові знижується до 100 мм рт. ст.
	Зменшується діурез. У загальному аналізі
	крові часто відзначається незначний
	лейкоцитоз із паличкоядерним зсувом.
	Електролітний склад крові змінюється
	мало.</P>
	<LI><P STYLE="margin-bottom: 0in">Тяжкий: частота
	дефекації понад 15 разів за добу, часто
	не піддається підрахунку, випорожнення
	майже одразу водянисті, рясні. Блювання
	понад 10 разів.</P>
	<LI><P STYLE="margin-bottom: 0in">Хворих турбують
	різка загальна слабість, тягнучий біль
	і судоми в м'язах кінцівок і живота,
	сильна спрага. Часто вони збуджені.
	Випита рідина провокує блювання
	фонтаном. Відзначається акроціаноз.
	Шкіра суха, на слизових оболонках
	тріщини, риси обличчя загострені, очі
	й щоки запалі. Голос ослаблений, часто
	аж до афонії. Тургор шкіри значно
	знижений, «руки пралі» Клонічні судоми
	змінюються на тонічні. Пульс прискорений
	до 120-130 за 1 хв, слабкого наповнення і
	напруження, часом ниткоподібний. АТ
	нижче 80/50 мм рт. ст. Діурез ще менший. У
	крові виявляють лейкоцитоз, нейтрофільоз
	зі зсувом формули вліво, згущення крові,
	збільшення в ній вмісту білка, зменшення
	— калію і хлору.</P>
	<LI><P STYLE="margin-bottom: 0in">Дуже тяжкий: призводить
	до розвитку дегідратаційного шоку.
	Хвороба розвивається бурхливо. Стан
	хворих надзвичайно тяжкий. Пронос і
	блювання спостерігаються значно рідше
	або й припиняються. Хворі зневоднені,
	риси обличчя загострені, очі глибоко
	запалі, закочені догори, повіки
	напіввідкриті. Навколо очей з'являються
	синюшність (“симптом окулярів”), на
	обличчі вираз страждання, благання
	допомогти. Шкіра сіро-синюшна. Кінчик
	носа, вушні раковини, фаланги пальців,
	губи фіолетового кольору. Тіло вкривається
	холодним, липким потом. Тургор відсутній,
	афонія. Судоми охоплюють усі групи
	м'язів. Пульс ниткоподібний, може не
	визначатись. АТ дуже низький, часто не
	визначається. Тони серця глухі. Наростає
	задишка (до 50-60 дихальних рухів за 1 хв).
	Живіт запалий. Анурія. Температура тіла
	в пахвинній ямці 35,0-34,5 °С. Якщо не
	провести інтенсивного лікування, настає
	смерть.</P>
</UL>
<P STYLE="margin-bottom: 0in">Тяжкий і дуже тяжкий
перебіг хвороби зустрічається в 20-25 %
випадків.</P>
<P STYLE="margin-bottom: 0in">Ускладнення: виникають
рідко. Найбільш вразливими в цьому плані
є діти раннього віку, ослаблені хворі
та особи похилого віку. У них можуть
розвиватися колапс, гостра ниркова
недостатність, пневмонія, пролежні,
абсцеси і флегмони, бешиха, дуже рідко
– холерний тифоїд.</P>
<P STYLE="margin-bottom: 0in">Лаб діагностика:
бактеріологічний (основний), серологічний.</P>
<P STYLE="margin-bottom: 0in">Догляд та лікування:
обов'язкова госпіталізація в холерні
відділення. При транспортуванні
важкохворого з проносом доцільно
використовувати спеціальні ноші з
клейонкою. Гостре зневоднення ліквідовують
введенням сольових розчинів у два етапи.
На першому етапі ліквідовують дефіцит
рідини і солей, який уже є (первинна
регідратація), на другому — поповнюють
втрати, що продовжуються (компенсаторна
регідратація). Необхідно починати
відновлювати втрати рідини і солей ще
вдома і під час транспортування хворого
в стаціонар. Оральна регідратація
показана при дегідратації І-ІІ ступеня,
у поєднанні з інфузійною терапією —
при зневодненні ІІІ-ІV ступеня. Об'єм
рідини, введеної через рот, при I ступені
зневоднення повинен складати 30-50 мл/кг
маси тіла хворого, при II ступені — 40-80
мл/кг. Оральну регідратацію дорослим
проводять зі швидкістю 1 000-1 500 мл/год.
Хворим призначають розчини по 100-200 мл
кожні 10-15 хв, при блюванні їх можна
вводити через назогастральний зонд.
При зневодненні ІІІ-ІV ступеня і розвитку
шоку лікування необхідно проводити
негайно. Хворого госпіталізують у палату
інтенсивної терапії, поміщають на
спеціальне (“холерне”) ліжко з отвором
у матраці і поліетиленовим рукавом, по
якому в суд</P>
<P STYLE="margin-bottom: 0in">но чи відро стікають
рідкі випорожнення. Лікування розпочинають
з внутрішньовенного струминного введення
сольових розчинів (квартасіль, трисіль,
ацесіль, Хлосіль, лактосіль), попередньо
підігрітих до 38-40 °С, одночасно в
периферичні вени двохтрьох кінцівок.
Протягом перших 20-30 хв регідратацію
проводять зі швидкістю 100-120 мл/хв, потім
повільніше — 30-60 мл/хв. Первинну
регідратацію необхідно завершити
протягом 11,5 год. Кількість рідини, яку
вводять, повинна відповідати ступеню
зневоднення. Для зняття пірогенних
реакцій внутрішньовенно вводять
супрастин, піпольфен, димедрол, 60-90 мг
преднізолону чи його аналогу і заміняють
розчин. З антибіотиків при холері
використовують левоміцетин протягом
5 днів, можна застосовувати еритроміцин,
фурагiн, ципрофлоксацин. У перші дні
необхідна щадна дієта, після припинення
блювання і проносу хворих переводять
на дієту № 15. Необхідно забезпечити
добрий догляд, зокрема зігрівання
(грілки, тепла палата), бо хворі скаржаться
на мерзлякуватість. Диспансеризація:
особи, які перехворіли на холеру або
були вібріононосіями і виписані зі
стаціонару, підлягають диспансеризації
згідно з інструкцією Міністерства
охорони здоров'я. Нагляду підлягають
також усі особи з осередку холери, які
перенесли будь-які гострі кишкові
розлади невстановленої етіології, і
носії НАГ-вібріонів. Облік ведеться
санепідемстанцією і в КІЗах поліклінік.
Після виписування зі стаціонару цих
осіб відразу допускають до роботи або
навчання, незалежно від професії. На
кожного складають карту і встановлюють
спостереження на термін до 3 міс.</P>
<P STYLE="margin-bottom: 0in">Профілактика: Локалізація
і ліквідація осередку холери здійснюються
під керівництвом надзвичайної
протиепідемічної комісії. У виявленні
хворих при щоденних подвірних обходах
беруть участь працівники амбулаторій,
поліклінік, лікарень, санітарний актив,
студенти-медики. Особи, які були в
контакті з хворим на холеру або
вібріононосієм, підлягають запобіжному
лікуванню антибіотиками – тетрацикліном
у добовій дозі 1 г протягом 4 днів або
доксицикліном по 0,1 г 1-2 рази на добу
стільки ж днів, при нечутливості до них
збудника – левоміцетином, еритроміцином
чи ципрофлоксацином.</P>
	</body>
	</html>