	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Сказ (rabies) — гостра
вірусна хвороба, що виникає після укусу
чи ослинення зараженою твариною і
характеризується розвитком смертельного
енцефаліту.</P>
<P STYLE="margin-bottom: 0in">Етіологія: Збудник —
вірус сказу, що містить РНК, — належить
до родини рабдовірусів. Розрізняють
його 2 варіанти: вуличний, чи “дикий”,
і фіксований. Згубно діють на вірус
пряме сонячне проміння та ультрафіолетове
опромінення, а також висихання. При
кип'ятінні, у розчинах лізолу та хлораміну
гине за декілька хвилин, відносно стійкий
до фенолу і йоду. Добре зберігається
при низькій температурі, заморожуванні.
Фіксований назавжди втратив патогенність,
однак стійко зберігає антигенні та
імуногенні властивості, завдяки чому
застосовується для виготовлення вакцини.</P>
<P STYLE="margin-bottom: 0in">Епідеміологія: джерело
- собаки, вовки, лисиці, коти, борсуки,
куниці, дуже рідко – травоїдні тварини,
у деяких регіонах — кажани. Хвора на
сказ людина, як правило, епідеміологічного
значення не має. Сприйнятливість людей
до сказу залежить від локалізації укусу.
Збудник передається через слину зараженої
тварини при укусах, ослиненні, подряпанні,
потраплянні її на ушкоджену шкіру чи
слизові оболонки.</P>
<P STYLE="margin-bottom: 0in">Патогенез: з місця
проникнення вірус сказу по нервових
волокнах досягає головного і спинного
мозку, де розмножується і нагромаджується
в нейронах. Виникають вогнищеві зміни
мозкової тканини з набряком, крововиливами,
дегенерацією клітин. При гістологічному
дослідженні знаходять специфічні
внутрішньоклітинні включення — тільця
Бабеша-Негрі, які містять вірус.</P>
<P STYLE="margin-bottom: 0in">Клініка: Інкубаційний
період триває від 7 діб до 1 року. Тривалість
його залежить від різних чинників:
локалізації укусу, віку вкушеного,
реактивності організму, кількості
збудника.</P>
<P STYLE="margin-bottom: 0in">Стадії: передвісників,
збудження і паралічів.</P>
<P STYLE="margin-bottom: 0in">Передвісників: у місці
укусу з'являються неприємні відчуття,
почервоніння і набряк. Провідним у цей
час є симптомокомплекс неспокою: відчуття
туги і страху смерті, похмурі думки,
занепокоєння. У зв'язку з цим хворий
пригнічений, відмовляється від їжі,
погано спить, прагне усамітнитись.</P>
<P STYLE="margin-bottom: 0in">Збудження: розвиток
приступів гідрофобії (водобоязні) —
дуже болючих спазмів глотки та гортані
з шумним диханням і навіть його
короткочасною зупинкою. виникають при
спробі пиття, а згодом навіть при погляді
на склянку з водою або слові «вода».
Гіперчутливість до навколишніх
подразників, галюцинації. Періодично
виникають приступи психомоторного
збудження, під час яких хворий зривається
з ліжка, кричить, може проявити
агресивність. Хворий виділяє дуже багато
слини. Шкіра волога, вкрита краплями
поту. Пульс досягає 140-160 за 1 хв. Дихання
поверхневе, часте.  Приєднуються гикавка
і блювання.</P>
<P STYLE="margin-bottom: 0in">“Зловісне заспокоєння”:
Хворий нерухомо лежить у ліжку, бурмоче
незв'язані слова. Дихання стає спокійним.
Падає артеріальний тиск. Можлива
гіпертермія (до 42-43 °С). Зазвичай паралічі
починаються з нижніх кінцівок або із
сечового міхура, після чого вони
розповсюджуються вгору (на обличчя,
язик). Смерть настає від зупинки дихання
і серцевої діяльності.</P>
<P STYLE="margin-bottom: 0in">Загалом хвороба триває
3-7 діб (1-3 доби + 2-3 доби + 12-20 годин).</P>
<P STYLE="margin-bottom: 0in">Лаб діагностика:
вірусологічний (дуже рідко), серологічний,
гістологічний. 
</P>
<P STYLE="margin-bottom: 0in">Догляд і лікування:
Лікування спрямоване на полегшення
страждань. Хворого обов'язково
госпіталізують у бокс чи напівбокс.
Необхідно максимально обмежити вплив
будь-яких зовнішніх подразників, оскільки
вони можуть спричинити напади судом,
що посилюють страждання. Систематично
вводять снодійні, болезаспокійливі та
протисудомні засоби. Прогноз несприятливий,
усі хворі гинуть.</P>
<P STYLE="margin-bottom: 0in">Профілактика: боротьба
з епізоотіями і запобіганні захворюванням
людей.</P>
	</body>
	</html>