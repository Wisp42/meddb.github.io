	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Туляремія (tularemia) —
гостра природно-осередкова інфекційна
хвороба з різними шляхами передачі
збудника, яка перебігає з інтоксикацією,
ураженням лімфатичних вузлів, піднебінних
мигдаликів, шкіри, очей та легень.</P>
<P STYLE="margin-bottom: 0in">Етіологія: збудник
туляремії (Francisella tularensis) – дрібні коко-
та паличкоподібні бактерії, які зрідка
набувають форму ниток. Мікроб не рухливий,
грамнегативний, аероб, не утворює спор,
може мати тонку капсулу.</P>
<P STYLE="margin-bottom: 0in">Збудник досить стійкий
до низької температури: при 4 °C зберігається
у воді і вологому грунті понад 4 міс., а
при температурі 1 °C — 9 міс. При нагріванні
до 60 °С гине через 5-10 хв, під впливом
сонячних променів — через 30 хв.
Дезінфекційні розчини — крезол,
мильно-крезоловий розчин, сулема —
спричинюють загибель мікроба протягом
декількох хвилин.</P>
<P STYLE="margin-bottom: 0in">Епідеміологія: основним
джерелом є гризуни: водяні щури, миші,
полівки, піщанки, зайці, ондатри тощо.
Заражатися можуть вівці, кози, корови,
коні.</P>
<P STYLE="margin-bottom: 0in">Шляхи передачі:</P>
<UL>
	<LI><P STYLE="margin-bottom: 0in">трансмісивним -
	поширюється іксодовими кліщами,
	комарами, сліпнями.</P>
	<LI><P STYLE="margin-bottom: 0in">аліментарним –
	факторами передачі збудника є вода і
	харчові продукти, забруднені хворими
	гризунами та їх виділеннями.</P>
	<LI><P STYLE="margin-bottom: 0in">контактним — при
	контакті з хворою твариною або її
	трупом, забої, знятті шкурки. 
	</P>
	<LI><P STYLE="margin-bottom: 0in">аспіраційним —
	можливий завдяки високій стійкості
	туляремійних бактерій до висушування
	і потраплянню їх з пилом у повітря.</P>
</UL>
<P STYLE="margin-bottom: 0in">Групи ризику: особи,
зайняті промислом ондатр і водяних
щурів, полюванням на зайців, дератизацією,
на покосі, обмолотом зерна, що довго
лежало в полі, чи сортуванням овочів.</P>
<P STYLE="margin-bottom: 0in">Патогенез: мікроб
проникає в організм через ушкодженні
поверхні, бактерії по лімфатичних
капілярах заносяться в найближчі
лімфовузли, де інтенсивно розмножуються,
спричинюючи запальну реакцію тканин й
утворення первинних бубонів. При загибелі
мікробів звільняється ендотоксин. Якщо
бар'єрна функція лімфовузлів недостатня,
розвивається бактеріємія.</P>
<P STYLE="margin-bottom: 0in">Клініка: Інкубаційний
період при туляреміївід декількох годин
до 2-3 тиж., частіше 3-7 діб. Початок хвороби
здебільшого гострий: озноб, швидке
підвищення температури тіла до 38-40 °С,
інтенсивний біль голови, запаморочення,
м'язовий біль, виражене нездужання.
Можливі блювання, носові кровотечі.
Хворі часто збуджені. Обличчя і кон'юнктиви
почервонілі, судини склер розширені.
На шкірі іноді з'являються різноманітні
висипання, на слизовій ротової порожнини
– точкові крововиливи. Язик вкривається
брудно-сірим нальотом. Периферичні
лімфовузли збільшуються: мають розміри
від горошини до волоського горіха. Уже
з 2-го дня пальпується збільшена печінка,
з 5-8-го дня — селезінка. Пульс частий,
артеріальний тиск знижений. Аналіз
крові вказує на лейкопенію, паличкоядерний
зсув, лімфоцитоз, збільшену ШОЕ. При
тяжкому перебігу хвороби з'являється
лейкоцитоз, зникають еозинофіли. Гарячка
триває до 5 тиж., знижується поступово.
У період одужання часом зберігається
субфебрилітет. Можуть виникати рецидиви.</P>
<P STYLE="margin-bottom: 0in">Залежно від локалізації
основного патологічного процесу
розрізняють ряд клінічних форм:</P>
<UL>
	<LI><P STYLE="margin-bottom: 0in">бубонну – проникнення
	збудника через шкіру. Характеризується
	запаленням і збільшенням регіонарних
	лімфатичних вузлів, переважно пахвових,
	ліктьових, пахвинних і стегнових; при
	аліментарному зараженні — підщелепних
	і шийних. Бубони утворюються на 2-3-й
	день хвороби, добре контуруються, не
	злучені зі шкірою, малоболючі. Шкіра
	над ними не змінена. У процесі видужання
	вони розсмоктуються, дуже рідко
	нагноюються. При септичному перебігу
	туляремії далеко від місця проникнення
	збудника виникають вторинні бубони;</P>
	<LI><P STYLE="margin-bottom: 0in">виразково-бубонну
	— укус інфікованими кровосисними
	комахами або гризунами. На місці
	проникнення збудника іноді можна
	відмітити послідовну появу плями,
	папули, везикули, пустули та виразки.
	Діаметр виразки не перевищує 1 см, вона
	має кратероподібну форму, малоболюча,
	вкривається темною кірочкою. Приєднується
	місцевий лімфаденіт;</P>
	<LI><P STYLE="margin-bottom: 0in">очно-бубонну –
	проникнення збудника крізь слизову
	оболонку очей. Характеризується
	виникненням фолікулярного кон'юнктивіту,
	іноді з папулами й некротичними
	виразками. Повіки дуже набряклі. З очної
	щілини виділяється жовтий гній. Процес
	здебільшого однобічний. При пальпації
	визначаються щільні, болючі підщелепні,
	передньошийні й навколовушні лімфатичні
	вузли:</P>
	<LI><P STYLE="margin-bottom: 0in">ангінозно-бубонну
	– зустрічається переважно в дітей при
	харчових й водних спалахах інфекції.
	Для неї характерне ураження піднебінних
	мигдаликів. Хворі скаржаться на біль
	у горлі, який посилюється під час
	ковтання. Слизова оболонка ротоглотки
	гіперемійована, мигдалики збільшені,
	набряклі. Нальоти на мигдаликах
	брудно-сірого кольору, зняти їх важко.
	При відпаданні некротизованої тканини
	утворюються глибокі виразки, які гояться
	дуже довго. Процес частіше однобічний.
	Запалення поширюється на шийні,
	навколовушні і підщелепні лімфовузли,
	які можуть нагноюватися;</P>
	<LI><P STYLE="margin-bottom: 0in">абдомінальну —
	виникає після зараження з їжею або
	водою. Хворі скаржаться на переймоподібний
	біль у животі, нудоту, повторне блювання.
	Температура тіла висока. Печінка й
	селезінка збільшені. Виникає туляремійний
	мезаденіт і може виникнути перитоніт;</P>
	<LI><P STYLE="margin-bottom: 0in">легеневу — буває
	після аспіраційного зараження.
	Характеризується розвитком гострого
	трахеобронхіту з помірною інтоксикацією
	і субфебрильною температурою чи
	пневмонії, яка розпочинається гостро,
	перебігає тяжко, триває до 2 міс. і
	більше, схильна до рецидивів та ускладнень
	(бронхоектази, абсцеси, гангрена легень,
	плеврит, каверни). Харкотиння часто
	слизово-гнійне і криваве;</P>
	<LI><P STYLE="margin-bottom: 0in">генералізовану —
	для неї характерний виражений токсикоз
	без місцевих проявів. Хворі скаржаться
	на сильний біль голови і у м'язах,
	загальне нездужання. Можливі втрата
	свідомості та марення. Гарячка утримується
	3 тиж. і більше. На 2-му тижні захворювання
	може з'явитися розеольозна висипка на
	верхніх і нижніх кінцівках, обличчі,
	шиї, грудях. Поступово вона набуває
	багряно-мідного або синього відтінку.
	Через 1-2 тиж. на цьому місці виникає
	висівкоподібне або крупнопластинчасте
	лущення і тривалий час зберігається
	пігментація. Одужання настає повільно.</P>
</UL>
<P STYLE="margin-bottom: 0in">Ускладнення: вторинна
пневмонія, абсцес легені, гнійний
плеврит, перитоніт, міокардит,
менінгоенцефаліт, інфекційний психоз.</P>
<P STYLE="margin-bottom: 0in">Лаб діагностика:
алергологічний, бактеріологічний,
серологічний, біологічний.</P>
<P STYLE="margin-bottom: 0in">Догляд і лікування:
обов'язкова госпіталізація в інфекційні
стаціонари. Антибіотикотерапія:
стрептоміцин (найефективніший),
тетрациклін, доксициклін, левоміцетин,
канаміцин, неоміцин, гентаміцин (менш
ефективні). У тяжких випадках
антибіотикотерапію поєднують з
використанням преднізолону (30-60 мг на
добу) або його аналогів. При затяжному
перебігу і рецидивах туляремії здійснюють
комбіноване лікування антибіотиками
і вбитою вакциною, яку вводять парентерально
разовою дозою 1,5-15 млн мікробних тіл з
інтервалами 5-6 діб, на курс 6-12 введень.
Вакцинотерапія супроводжується вираженою
місцевою та загальною алергічною
реакцією. Дезінтоксикаційна терапія.
Догляд і дієту призначають залежно від
клінічної форми і тяжкості перебігу
хвороби. На бубони накладають компреси,
мазеві пов'язки, застосовують теплові
процедури (солюкс, діатермія тощо).
Хворим з ангінозно-бубонною формою
туляремії рекомендують інгаляції
хлорофіліпту, полоскання рота розчином
фурациліну (1:5 000). При ураженні очей
призначають 20-30% розчин або мазь
сульфацил-натрію.</P>
<P STYLE="margin-bottom: 0in">Профілактика: систематична
дератизація й дезінсекція. Забороняється
використання сирої води з відкритих
водойм. При знятті шкурок із вбитих
гризунів необхідно працювати в гумових
рукавичках і дотримуватися інших заходів
безпеки. На території, де виявляють
туляремію у тварин, населенню роблять
планові щеплення живою протитуляремійною
вакциною Ельберта-Гайського, яку
застосовують нашкірно. Імунізують перш
за все групи ризику — мисливців,
сільськогосподарських працівників.
Ревакцинацію здійснюють через 5 років.
При появі випадків туляремії в людей
проводять екстрену вакцинацію.</P>
	</body>
	</html>