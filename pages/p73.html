	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Патогенність
характеризується специфічністю, тобто
здатністю викликати типові для даного
виду збудника патоморфологічні і
патофізіологічні зміни в певних тканинах
і органах при природних для нього
способах зараження. Це проявляється у
відповідному патогенетичному і клінічному
типі інфекцій: гнійній, респіраторній,
кишковій тощо.</P>
<P STYLE="margin-bottom: 0in">За патогенністю
мікроорганізми поділяють на непатогенні
(сапрофіти), умовно-патогенні та патогенні.</P>
<P STYLE="margin-bottom: 0in">Умовно-патогенні
мікроорганізми найчастіше є природними
мешканцями різних біотопів організму
людини і викликають захворювання тільки
за умов різкого зниження загального і
місцевого імунітету та/або підвищення
власного патогенного потенціалу.</P>
<P STYLE="margin-bottom: 0in">Виникнення інфекційного
захворювання і особливості його
клінічного прояву залежать від загальної
фізіологічної реактивності організму,
тобто його здатності вступати у взаємодію
з мікроорганізмом і реагувати на нього
як на фактор який порушує нормальні
фізіологічні функції. Важливе значення
при цьому має стан нервової,ендокринної,
імунної і других систем організму, вік
людини, харчування, умови праці і побуту.
Як правило, всі ті фактори які послаблюють
захисні функції організму (голодування,
переохолодження, перегрівання , радіація,
отруєння хімічними речовинами) сприяють
інфекції. На виникнення і характер
інфекційного процесу впливає підвищена
реактивність тканин. Так при алергічних
станах і специфічній сенсибілізації
організму спостерігається бурхливий
початок і перебіг інфекційного процесу.
Реактивність організму з віком слабшає.
</P>
<P STYLE="margin-bottom: 0in">На опірність організму
людини до патогенних бактерій також
негативно впливають переохолодження
і перегрівання, особливо при високій
вологості. 
</P>
<P STYLE="margin-bottom: 0in">Супутні захворювання
можуть знижувати як загальні бар’єрні
сили організму, так діяти місцево, що
дає можливість іншим хворобам ускладнювати
перебіг хвороби. 
</P>
<P STYLE="margin-bottom: 0in">Професійні чинники
здатні знижувати опірність організму
шляхом постійної дії шкідливих факторів
на системи або організм вцілому.</P>
<P STYLE="margin-bottom: 0in"><BR>
</P>
	</body>
	</html>