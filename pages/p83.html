	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-top: 0.17in; margin-bottom: 0.17in; line-height: 100%">
Чума (реstіs) – особливо небезпечна
інфекційна хвороба, що спричинюється
чумною паличкою. Проявляється гарячкою,
тяжкою інтоксикацією, серозно-геморагічним
запаленням лімфатичних вузлів, легень
та інших органів, сепсисом.</P>
<P STYLE="margin-top: 0.17in; margin-bottom: 0.17in; line-height: 100%">
Етіологія. Чумний мікроб (Yersinia pestis) —
грамнегативна паличка овоідної форми,
легко забарвлюється аніліновими фарбами,
інтенсивніше – на кінцях. Бактерія
нерухома, має капсулу. Продукує дуже
сильний токсин.</P>
<P STYLE="margin-top: 0.17in; margin-bottom: 0.17in; line-height: 100%">
Стійкість бактерій у довкіллі невелика:
на них згубно діють висока температура,
сонячне світло, висушування. Нагрівання
до 60 °С вбиває їх за 1 год, кип'ятіння —
протягом 1 хв. Разом з тим збудник добре
переносить низькі температури: при о°С
зберігається протягом 6 міс., -22 °C – 4
міс. Із дезінфекційних засобів найбільш
згубно на нього діють розчини сулеми,
карболової кислоти, хлораміну Б, хлорного
вапна у звичайних концентраціях.</P>
<P STYLE="margin-top: 0.17in; margin-bottom: 0.17in; line-height: 100%">
Резервуаром збудника в природі є
гризунинайчастіше - ховрахи, бабаки,
піщанки, хом'яки, щури, зайці. Серед них
періодично виникають епізоотіі.
Переносниками е блохи, які паразитують
на цих тваринах. У зимосплячих гризунів
спостерігаються дві хвилі епізоотій —
ранньою весною і на початку літа. У
невимосплячих звірків захворювання
можуть реєструватися протягом усього
року, але інтенсивні епізоотії частіше
виникають в осінньо-зимовий період.</P>
<P STYLE="margin-top: 0.17in; margin-bottom: 0.17in; line-height: 100%">
Збудник передається трансмісивним,
контактним, аліментарним та крапельним
шляхами. Заразитись можна при укусі
блохи, яка паразитувала на хворій
тварині, при знятті шкірок з гризунів,
забої і розробці туші хворого верблюда,
вживанні в їжу інфікованого м'яса, що
не пройшло достатньої термічної обробки.
Рідше трапляється зараження через
побутові речі, забруднені гноєм і
харкотинням хворих.</P>
<P STYLE="margin-top: 0.17in; margin-bottom: 0.17in; line-height: 100%">
Трансмісивне і контактне зараження
призводять до виникнення шкірної,
бубонної і септичної форм чуми. Ускладнення
будь-якої з них чумною пневмонією
зумовлює в подальшому крапельний шлях
передачі збудника. Хворий на легеневу
чуму є найбільш небезпечним і може
спричинити епідемічні спалахи цієї
форми хвороби. Він є заразним до видужання
або смерті. Людина, хвора на бубонну
форму, практично безпечна; передача
збудника оточуючим можлива лише при
наявності бліх.</P>
<P STYLE="margin-top: 0.17in; margin-bottom: 0.17in; line-height: 100%">
Патогенез</P>
<P STYLE="margin-top: 0.17in; margin-bottom: 0.17in; line-height: 100%">
 Бактерії чуми в організм людини
проникають через шкіру, кон'юнктиви,
дихальні шляхи або травний канал. 3
лімфою збудник заноситься в регіонарні
лімфовузли. Під впливом бактерій та їх
токсинів розвивається серозно-геморагічне
запалення лімфовузлів і навколишніх
тканин з утворенням первинних бубонів,
що нагноюються. По лімфатичних капілярах
збудник потрапляє у віддалені лімфовузли,
утворюючи віддалені бубони, які менших
розмірів і не нагноюються. Прорив
бактерій у кров зумовлює розвиток
сепсису з виникненням вторинних вогнищ
запалення, переважно в легенях, рідше
– у кишках. Якщо зараження відбувається
крапельним шляхом, то розвивається
первинна легенева чума (чумна пневмонія).
Інтенсивне розмноження бактерій та їх
масове руйнування можуть призвести до
розвитку септичного шоку.</P>
<P STYLE="margin-top: 0.17in; margin-bottom: 0.17in; line-height: 100%">
Клінічні прояви</P>
<P STYLE="margin-top: 0.17in; margin-bottom: 0.17in; line-height: 100%">
 Інкубаційний період триває 3-6 діб,
інколи декілька годин, у вакцинованих
— до 8-10 діб. Розрізняють локалізовані
форми чуми (шкірна, бубонна, шкірно-бубонна)
та генералізовані (септична, легенева,
кишкова). Найчастіше виникає бубонна
форма (80 %).</P>
<P STYLE="margin-top: 0.17in; margin-bottom: 0.17in; line-height: 100%">
При будь-якій клінічній формі чуми
початок раптовий. Виникають озноб, який
змінюється жаром, сильний біль голови,
запаморочення, млявість, м'язові болі,
блювання. Хворі неспокійні, надмірно
рухливі. Хода стає хиткою, мова –
невиразною. Лице і кон'юнктиви
яскраво-червоні, судини склер ін'єковані.
Язик сухий, набряклий, вкритий білим
нальотом (ніби натертий крейдою). На
шкірі може з'явитись розеольозна або
петехіальна висипка. Незабаром порушується
свідомість, виникають марення, галюцинації.
Риси обличчя загострюються, вираз його
страдницький, повний жаху.</P>
<P STYLE="margin-top: 0.17in; margin-bottom: 0.17in; line-height: 100%">
Виникає гарячка постійного типу,
тахікардія. Серце розширене, тони глухі,
нерідко є аритмія і гіпотонія. Виражені
задишка і ціаноз. Живіт здутий. Часто
збільшені печінка і селезінка. Зменшується
діурез, у сечі з'являються білок,
еритроцити, циліндри.</P>
<P STYLE="margin-top: 0.17in; margin-bottom: 0.17in; line-height: 100%">
Зміни в загальному аналізі крові: значний
лейкоцитоз зі зсувом вліво, збільшена
ШОЕ.</P>
<P STYLE="margin-top: 0.17in; margin-bottom: 0.17in; line-height: 100%">
При шкірній формі чуми на місці проникнення
збудника утворюється болюча червона
пляма, яка перетворюється у везикулу,
а потім у пустулу, оточену багровим
валом з набряклої Шкіри. Згодом пустула
тріскає і утворюється виразка, яка
вкривається темно-коричневим струпом.
Вона різко болюча і повільно загоюється
з утворенням рубця. Шкірна форма
зустрічається рідко, частіше вона
переходить у Шкірно-бубонну.</P>
<P STYLE="margin-top: 0.17in; margin-bottom: 0.17in; line-height: 100%">
Бубони найчастіше виникають у пахвинній
або паховій ділянці. Першою знакою
бубонної форми є значний біль у місці,
де вони утворюватимуться. Біль затруднює
рухи і змушує хворого приймати сковану
позу. Шкіра над бубоном спочатку не
змінена, але в міру його збільшення
червоніє, стає блискучою. Завжди в процес
втягуються вся топографо-анатомічна
група лімфовузлів та навколишні тканини
(періаденіт). Утворюється щільний
горбкуватий нерухомий конгломерат,
який на 6-8-й день хвороби нагноюється.
Шкіра над ним витончується, лосниться,
стає багровою. При нагноєнні бубону
з'являється нориця, яка повільно
загоюється з утворенням рубця. Зворотний
розвиток бубону триває 3-4 тиж.</P>
<P STYLE="margin-top: 0.17in; margin-bottom: 0.17in; line-height: 100%">
Бубонна форма чуми може ускладнитися
сепсисом, що перебігає дуже тяжко з
розвитком гнійних вогнищ. У хворих
спостерігаються підшкірні крововиливи,
ниркові, кишкові, шлункові кровотечі,
порушення серцево-судинної діяльності
та пригнічення центральної нервової
системи. 
</P>
<P STYLE="margin-top: 0.17in; margin-bottom: 0.17in; line-height: 100%">
Дуже тяжко перебігає легенева форма
чуми. Захворювання починається раптово
з кількаразового ознобу, швидкого
підйому температури тіла, нестерпного
болю голови, багаторазового блювання.
Потім приєднуються різь у грудях,
серцебиття, сильна задишка, марення.
Кашель з'являється на початку захворювання
або пізніше. Харкотиння спочатку рідке,
пінисте, прозоре, згодом стає кривавим.
Хворий гине на 3-5-й день хвороби при
наростаючій легеневій недостатності,
іноді впадає в кому.</P>
<P STYLE="margin-top: 0.17in; margin-bottom: 0.17in; line-height: 100%">
Для кишкової форми характерні надзвичайно
тяжка інтоксикація, кривавий пронос,
ріжучий біль в епігастрії, нудота,
повторне блювання, гарячка. Дефекація
супроводжується тенезмами. Кишкова
форма, як правило, самостійно не виникає,
вона приєднується до інших форм.</P>
<P STYLE="margin-top: 0.17in; margin-bottom: 0.17in; line-height: 100%">
Ускладнення</P>
<P STYLE="margin-top: 0.17in; margin-bottom: 0.17in; line-height: 100%">
 При чумі завжди існує загроза розвитку
різних ускладнень, більшість з яких
становлять безпосередню загрозу життю
хворого (інфекційно-токсичний шок,
набряк легень, синдром ДВЗ крові, набряк
головного мозку тощо).</P>
<P STYLE="margin-top: 0.17in; margin-bottom: 0.17in; line-height: 100%">
Для підтвердження діагнозу застосовують
такі методи</P>
<P STYLE="margin-top: 0.17in; margin-bottom: 0.17in; line-height: 100%">
• бактеріологічний 
</P>
<P STYLE="margin-top: 0.17in; margin-bottom: 0.17in; line-height: 100%">
• бактеріоскопічний (орієнтовний)</P>
<P STYLE="margin-top: 0.17in; margin-bottom: 0.17in; line-height: 100%">
• серологічний.</P>
<P STYLE="margin-top: 0.17in; margin-bottom: 0.17in; line-height: 100%">
• біологічний</P>
<P STYLE="margin-top: 0.17in; margin-bottom: 0.17in; line-height: 100%">
Догляд і лікування хворих</P>
<P STYLE="margin-top: 0.17in; margin-bottom: 0.17in; line-height: 100%">
Хворих на чуму обов'язково госпіталізують
у спеціалізований стаціонар. При роботі
з хворими на чуму необхідно користуватися
спеціальним костюмом, який забезпечує
максимальний захист усього тіла.</P>
<P STYLE="margin-top: 0.17in; margin-bottom: 0.17in; line-height: 100%">
З етіотропних засобів найефективніший
стрептоміцин. При бубонній формі негайно
вводять 1 г препарату внутрішньом'язово,
а потім у стаціонарі призначають по
0,5-1,0 г 3 рази на день протягом тижня. При
легеневій і септичній чумі дозу
стрептоміцину збільшують до 5-6 г на
добу. Крім стрептоміцину, рекомендуються
антибіотики тетрациклінового ряду
(окситетрациклін, доксициклін), які менш
токсичні, - по 0,251,0 г всередину 4-6 разів
на добу.</P>
<P STYLE="margin-top: 0.17in; margin-bottom: 0.17in; line-height: 100%">
Реконвалесцентів виписують через 4-6
тиж. після нормалізації температури
тіла і отримання від'ємних результатів
бактеріологічного дослідження мазків
із носоглотки, харкотиння, пунктату
бубона.</P>
<P STYLE="margin-top: 0.17in; margin-bottom: 0.17in; line-height: 100%">
Реконвалесценти підлягають диспансерному
спостереженню 3 міс. з обов'язковим
бактеріологічним дослідженням мазків
зі слизової оболонки ротоглотки і
харкотиння.</P>
<P STYLE="margin-top: 0.17in; margin-bottom: 0.17in; line-height: 100%">
Профілактика</P>
<P STYLE="margin-top: 0.17in; margin-bottom: 0.17in; line-height: 100%">
При виникненні чуми серед населення
здійснюють протиепідемічні заходи,
спрямовані на локалізацію і ліквідацію
епідемічного осередку. Вони включають:</P>
<P STYLE="margin-top: 0.17in; margin-bottom: 0.17in; line-height: 100%">
„Виявлення хворих і госпіталізацію іх
у спеціальні лікарні в палати-бокси із
суворим протиепідемічним режимом;</P>
<P STYLE="margin-top: 0.17in; margin-bottom: 0.17in; line-height: 100%">
„виявлення та ізоляцію всіх осіб, які
спілкувались із хворими (іх ізолюють
на 6 діб і проводять екстрену профілактику
антибіотиками — стрептоміцином по 0,5
г 2 рази на добу внутрішньом'язово або
тетрацикліном по 0,5 г 3 рази на день
всередину протягом 6 днів);</P>
<P STYLE="margin-top: 0.17in; margin-bottom: 0.17in; line-height: 100%">
„проведення подвірних обходів для
виявлення хворих із гарячкою та їх
госпіталізація в провізорні відділення:</P>
<P STYLE="margin-top: 0.17in; margin-bottom: 0.17in; line-height: 100%">
„Встановлення територіального карантину;</P>
<P STYLE="margin-top: 0.17in; margin-bottom: 0.17in; line-height: 100%">
„заключну дезінфекцію в осередку 5 %
розчинами фенолу, хлорного вапна та з
допомогою парових і пароформалінових
камер, а також дезінсекцію і дератизацію
на території населеного пункту та
навколо нього. Персонал працює в
протичумних костюмах.</P>
	</body>
	</html>