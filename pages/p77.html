	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Лептоспіроз (leptospirosis)
— гостра інфекційна хвороба з групи
зоонозів, що спричинюється патогенними
лептоспірами та супроводжується
гарячкою, болями в м'язах, геморагічним
синдромом, ураженням нирок і печінки.</P>
<P STYLE="margin-bottom: 0in">Етіологія: збудник —
патогенні лептоспіри, яких відомо понад
200 сероварів.  Домінуючі:  L. icterohaemorrhagiae,
L. grippotyphosa, L. canicola, L. pomona. Здатні тривалий
час зберігати життєздатність у водоймах
і вологому грунті, стійкі до дії низької
температури та заморожування. На
продуктах харчування виживають декілька
діб. При дії кислот, високої температури,
дезінфекційних засобів, ультрафіолетового
опромінення швидко гинуть. Виділяють
токсини. 
</P>
<P STYLE="margin-bottom: 0in">Епідеміологія: джерело-
щури, миші, ВРХ, свині, собаки. Механізм
- фекально-оральний. Шлях - аліментарний
або рановий. Групи ризику: рибалки,
мисливці, фермери, жителі сел. Сезонність:
серпень-вересень. 
</P>
<P STYLE="margin-bottom: 0in">Патогенез: з кров'ю і
лімфою потрапляють у різні органи і
тканини, де активно розмножуються.
Згодом лептоспіри знову з'являються у
крові, спричинюючи інтоксикацію з
гарячкою, ураження кровоносних судин
(капілярів) із крововиливами в шкіру,
слизові оболонки, внутрішні органи.
Після перенесеної хвороби залишається
стійкий типоспецифічний імунітет.</P>
<P STYLE="margin-bottom: 0in">Клініка: інкубаційний
період триває 4-14 діб. Розрізняють
безжовтяничну і жовтяничну форми
лептоспірозу. Початок раптовий.
Інтенсивний озноб, температура 39-40 °С
і вище, сильний біль голови, запаморочення,
нудота, повторне блювання, загальна
слабкість, безсоння. Можливе порушення
свідомості, марення. Дуже характерні
болі в м'язах, особливо литкових, а також
у м'язах спини. шиї, стегон. Біль у ділянці
живота може симулювати гостре хірургічне
захворювання. У частини хворих з'являється
біль у суглобах.Лице хворого червоне,
одутле, ін’єкція склер, герпетичні
висипання на губах. З перших днів на
тулубі і кінцівках може з'явитися дрібна,
рідше – плямиста або уртикарна висипка.
При тяжкому перебігу - крововиливи. У
перші дні тахікардія, пізніше —
брадикардія, знижений АТ, ослаблені
тони серця, систолічний шум на верхівці,
аритмія. ЗАК: нейтрофільний лейкоцитоз
зі зсувом лейкоцитарної формули вліво,
збільшення ШОЕ, зменшення вмісту
еритроцитів, гемоглобіну. Хвороба
нерідко перебігає з жовтяницею (до
кількох тижнів). Печінка збільшена майже
в усіх хворих, селезінка — у кожного
другого. Нирки при лептоспірозі уражаються
завжди. Характерна дизурія, сеча цегляного
кольору, при біохімічному дослідженні
крові виявляють підвищений вміст
сечовини, креатиніну, а при жовтяничній
формі – білірубіну, на тлі майже
нормальних показників активності АлАТ.
У 10-40 % пацієнтів спостерігається
менінгізм або менінгіт. Гарячка триває
5-10 діб. Можливі повторні хвилі гарячки,
але менш тривалі. Перебіг - сприятливий.
</P>
<P STYLE="margin-bottom: 0in">Ускладнення: гостра
ниркова або нирково-печінкова
недостатність, кровотечі, інфекційно-токсичний
шок, гостра серцево-судинна недостатність.
Можуть розвинутись міокардит, іридоцикліт,
набряк мозку, пієлонефрит.</P>
<P STYLE="margin-bottom: 0in">Лаб діагностика:
бактеріоскопічний (експрес-метод),
серологічний (основний), полімеразна
ланцюгова реакція, бактеріоскопічний
(додатковий метод), біологічний (додатковий
метод).</P>
<P STYLE="margin-bottom: 0in">Догляд та лікування:
госпіталізація в інфекційний стаціонар,
при тяжкому перебігу лептоспірозу – у
палату чи відділення інтенсивної
терапії. Ліжковий режим. Контроль за
діяльністю нирок. Важливо стежити за
серцево-судинною діяльністю. Їжа повинна
бути легкозасвоюваною, багатою білками,
вуглеводами, жирами рослинного походження
і вітамінами. Дієта №5, при ураженні
нирок - №7. Антибіотикотерапія:
бензилпеніцилін, тетрациклін, еритроміцин,
цефотаксим (добова доза пеніциліну
складає 3-12 млн ОД внутрішньом'язово, а
при наявності менінгіту — 20 млн ОД і
більше). Тетрациклін протипоказаний
при порушенні функції печінки, нирковій
недостатності. Гетерогенний (воловий)
протилептоспірозний імуноглобулін
вводять, залежно від тяжкості хвороби,
дорослим по 5-10 мл 3 дні підряд, дітям –
по 3 мл (за методом Безредка). Дітям до 8
років воловий протилептоспірозний
імуноглобулін не призначають. Можливі
алергічні | реакції, навіть анафілактичний
шок. Але краще застосовувати людський
протилептоспірозний імуноглобулін.
Дезінтоксикаційна терапія. У випадку
кровотечі місцево застосовують холод
і тампонаду, внутрішньовенно вводять
кальцію хлорид, дицинон, 5% розчин
епсилон-амінокапронової кислоти в дозі
до 150-200 мл на добу, при значній крововтраті
— донорську кров, плазму, еритромасу.
При наростанні гострої недостатності
нирок і печінки здійснюють інтенсивну
терапію (форсований діурез, гемодіаліз,
гемосорбцію, плазмаферез), промивання
шлунка і кишок 2-4 % розчином натрію
гідрокарбонату. 
</P>
<P STYLE="margin-bottom: 0in">Профілактика: захист
джерел водопостачання і харчових
продуктів від забруднення сечею диких
і домашніх тварин, періодичне проведення
дератизації. Забороняється вживати
сиру воду з відкритих водойм. При догляді
за хворими тваринами або роботі з їх
сировиною необхідно користуватись
захисним одягом, гумовими рукавицями
і взуттям. Імунізація.</P>
	</body>
	</html>