	<!DOCTYPE html>
	<html>
	<head>
		<meta charset="UTF-8">
		<title>bdsmk</title>
		<link rel="stylesheet" href="style.css">
	</head>
	<body>
		<P STYLE="margin-bottom: 0in">Сальмонельоз
(salmonellosis) — гостра зоонозна кишкова
інфекційна хвороба, що спричиняється
бактеріями з роду Salmonella і проявляється
переважно явищами гастроентериту,
інтоксикації та зневоднення.</P>
<P STYLE="margin-bottom: 0in">Етіологія: збудник -
кишкові бактерії родини Enterobacteriaceae, poдy
Salmonella. Мають вигляд дрібних паличок із
заокругленими кінцями, грамнегативні,
спор і капсул не утворюють. Відомо понад
2 200 сероварів сальмонел, що відрізняються
за О- i H-антигенами. Домінуючі види: S.
enteritidis, S. typhimurium, S. cholerae suis, S. newport, S. haifa.
Стійкі до дії фізичних і хімічних
факторів довкілля. Вони можуть зберігати
життєздатність у воді до 3 міс., у кормах
тварин – до 1,5 року, ум'ясі та яйцях –
до 7 міс., у заморожених продуктах — до
2 років.</P>
<P STYLE="margin-bottom: 0in">Епідеміологія: джерело
- ВРХ, свині, свійська водоплавна птиця,
кури. Рідше джерелом збудника є хворі
на сальмонельоз люди або здорові носії.
Найбільшу небезпеку становлять хворі
з легкими і стертими формами хвороби.
Механізм передачі збудника –
фекально-оральний. Зараження відбувається
аліментарним (96-97%), водним і побутовим
шляхами. Механічно переносити сальмонели
можуть мухи, таргани. Сезонність - літо.</P>
<P STYLE="margin-bottom: 0in">Патогез: Основні клінічні
прояви пов'язані з дією ендотоксинів,
що вивільнюються при руйнуванні бактерій
у травному каналі. Частина токсинів
всмоктується у кров, спричинюючи
інтоксикацію організму. Під впливом
токсинів підвищується проникність
слизової оболонки кишок, внаслідок чого
в їх просвіт надходить велика кількість
рідини і солей, які виводяться з організму
під час блювання й проносу. Порушуються
водно-електролітний баланс і кислотно-лужна
рівновага, розвивається зневоднення.</P>
<P STYLE="margin-bottom: 0in">Клініка: інкубаційний
період коливається від 2-6 год до 2-3 діб.
При внутрішньолікарняних спалахах може
продовжуватися до 4-7 діб. Розрізняють
шлунково-кишкову (гастрит, гастроентерит,
гастроентероколіт, ентероколіт),
тифоподібну і септичну форми сальмонельозу,
а також субклінічну форму (бактеріоносійство
- гостре, хронічне).</P>
<P STYLE="margin-bottom: 0in">Шлунково-кишкова форма:
72-97%. Інтоксикаційний синдромом, ураженням
травного каналу і розвитком зневоднення.
Початок захворювання гострий, ознаки
інтоксикації виникають раніше, ніж
диспепсичні явища. Після короткого
періоду дискомфорту з'являються озноб
зі швидким підвищенням температури
тіла, біль голови і запаморочення,
загальна слабість, біль у м'язах, суглобах
і попереку, можливі судоми. У наступні
години або наприкінці доби приєднуються
нудота, блювання, біль у животі. Іноді
хвороба розпочинається з катару верхніх
дихальних шляхів. Супроводжується
сильними повторними ознобами і потінням.
Блювання переважно багаторазове, на
початку — залишками їжі, а далі блювотиння
стає водянистим, зеленуватого кольору.
Біль у животі гострий, постійний або
переймистий, локалізується здебільшого
в епігастральній та ілеоцекальній
ділянках, біля пупка (сальмонельозний
трикутник), посилюється перед блюванням
і дефекацією. Далі приєднується пронос.
Випорожнення рясні, смердючі, досить
швидко стають водянистими, з домішками
слизу і зеленуватим відтінком. Зневоднення
(вкрай до IV стадії, як при холері).Лице
бліде, зрідка червоне, з ін'єкцією судин
склер і кон'юнктив. Еластичність шкіри,
тургор м'яких тканин знижені. Слизові
оболонки губ і порожнини рота сухі, на
губах герпетична висипка. Пульс частий,
артеріальний тиск знижений. Тони серця
ослаблені, іноді систолічний шум на
верхівці. Живіт здутий, при пальпації
болючий, бурчить. У третини хворих
збільшена печінка, у 20-25 % — селезінка.
ЗАК: нейтрофільний лейкоцитоз із
паличкоядерним зсувом формули; копрограма:
наявність неперетравлених залишків
їжі, м'язових волокон, зерен крохмалю,
слизу, лейкоцитів, зрідка еритроцитів.</P>
<P STYLE="margin-bottom: 0in">Сальмонельозний гастрит
– у 2-10 %. Помірна загальна інтоксикація,
неприємні відчуття і біль в епігастрії.
Нудота і блювання короткочасні, проносу
немає.</P>
<P STYLE="margin-bottom: 0in">Гастроентероколіт
починається як гастроентерит, але
пізніше приєднується синдром коліту.
Відзначаються відчуття неповного
випорожнення після дефекації, можливі
несправжні позиви на низ, тенезми.
Випорожнення, спочатку рясні, пінисті,
згодом стають мізерними, містять домішки
слизу і крові, у тяжких випадках —
безкалові. Сигмоподібна кишка ущільнена,
різко спазмована і болюча.</P>
<P STYLE="margin-bottom: 0in">Ентероколіт – у 4-10%. У
хворих поряд із загальнотоксичними
явищами відзначаються симптоми коліту,
але немає болю в епігастрії, випорожнення
містять патологічні домішки, зневоднення
практично відсутнє.</P>
<P STYLE="margin-bottom: 0in">Тифоподібна і септична
форми зустрічаються рідко – у 0,52 % хворих
на сальмонельоз. Починаються з ознобу,
підвищення температури тіла і симптомів
гастроентериту. Через 1-2 дні останні
затихають, а гарячка і явища інтоксикації
наростають. Подальший перебіг нагадує
черевний тиф або сепсис.</P>
<P STYLE="margin-bottom: 0in">Ускладнення: септичний
та гіповолемічний (дуже рідко) шоки.
Часом виникають колапс, гостра ниркова
недостатність, пневмонія, гостре
порушення мозкового кровообігу, інфаркт
міокарда, ендо- чи міокардит (дітей
першого року життя, літніх осіб).</P>
<P STYLE="margin-bottom: 0in">Лаб діагностика:
бактеріологічна, серологічна. 
</P>
<P STYLE="margin-bottom: 0in">Догляд і лікування:
лікують вдома чи в стаціонарі. Промити
шлунок, ввести всередину будь-який
ентеросорбент. Ентеросорбційну терапію
продовжують 3-5 днів, залежно від тяжкості
перебігу хвороби. Слід пам'ятати, що
ентеросорбенти застосовують за 1,5 год
до чи після прийому їжі та медикаментів.
При незначній дегідратації застосовують
регідратаційні розчини перорально
(розведений на воді глюкосол, регідрон
чи цитроглюкосолан; неміцний чай, відвар
сушених яблук, родзинок, напар звіробою,
м'яти, меліси). При виражених інтоксикації
та зневодненні, тяжкому стані хворого
дезінтоксикацію проводять шляхом
внутрішньовенного введення полііонних
розчинів квартасіль, трисіль, лактасіль,
ацесіль. При відсутності їх допускається
введення розчину Рінгера-Локка, 0,85 %
натрію хлориду чи 5 % глюкози. З розвитком
септичного шоку призначають ГКС. Хворі
з тяжким і середньотяжким перебігом
сальмонельозу в гострий період повинні
дотримуватися ліжкового режиму. Дієта
№4. 
</P>
	</body>
	</html>